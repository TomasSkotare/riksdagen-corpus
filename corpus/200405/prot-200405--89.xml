<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--89</head>
          <docDate when="2004-03-11">2004-03-11</docDate>
        </div>
      </front>
      <body>
        <div>
          <note n="2c1f0e7b">
            ﻿
          </note>
          <note n="59bae785">
            Riksdagens protokoll
          </note>
          <note n="d2e3a736">
            2004/05:89
          </note>
          <note type="date" n="2b860d70">
            Fredagen den 11 mars
          </note>
          <note n="9d76f05b">
            Kl. 09:00 - 11:32
          </note>
          <note n="4303963f">
            1 § Meddelande om frågestund
          </note>
          <note n="65518290">
            Talmannen meddelade att vid frågestunden torsdagen den 17 mars
            kl. 14.00 skulle frågor besvaras av statsminister Göran Persson.
          </note>
          <note n="cc5cb16c">
            2 § Meddelande om information från regeringen
          </note>
          <note n="0804e070">
            Talmannen meddelade att torsdagen den 24 mars kl. 9.00 skulle
            statsminister Göran Persson lämna information om Europeiska rådets
            möte den 2223 mars.
          </note>
          <note n="62f84639">
            3 § Anmälan om fördröjt svar på interpellation
          </note>
          <note n="3957d21b">
            Till riksdagen hade inkommit följande skrivelse:
          </note>
          <note n="3ffcb048">
            Interpellation 2004/05:438
          </note>
          <note n="b1e84892">
            Interpellationen 2004/05:438 av Jörgen Johansson (c) om fastighetstaxeringen
          </note>
          <note n="34d93e75">
            Interpellationen kommer att besvaras tisdagen den 24 maj 2005.
          </note>
          <note n="b242246c">
            Skälet till dröjsmålet är utlandsresor och hög arbetsbelastning.
          </note>
          <note n="4130537e">
            Lilian Wiklund
          </note>
          <note n="70957058">
            4 § Svar på interpellation 2004/05:427 om uppskov med fastighetsskatten
          </note>
          <note type="speaker" n="8f7d0ae4">
            Anf. 1 Finansminister PÄR NUDER (s):
          </note>
          <u who="par_nuder_f3fda1" xml:id="i-367caefa8c779707-0" n="e62afe56">
            <seg n="0c159839">
              Herr talman! Lars Gustafsson har frågat mig om jag avser att
              ändra reglerna för uppskov med fastighetsskatten.
            </seg>
            <seg n="32a69736">
              Lars Gustafsson tar upp två olika slags skattefrågor i interpellationen.
              Den ena handlar om fastighetsskatt och den andra om uppskov med
              beskattningen av kapitalvinst vid försäljning av fastighet.
            </seg>
            <seg n="71872c10">
              När det gäller fastighetsskatten finns det inte några regler
              som ger rätt till uppskov med betalning av skatten. Däremot gäller
              att fastighetsskatt inte tas ut under de första fem åren efter
              det att huset är färdigställt. Under de fem följande åren tas
              halv fastighetsskatt ut.
            </seg>
            <seg n="147ac577">
              När det gäller reglerna om uppskov med kapitalvinstbeskattningen
              finns det särskilda regler om uppskovsavdrag. Dessa innebär att
              det finns möjlighet att under vissa förutsättningar få uppskov
              med beskattningen av kapitalvinsten när man säljer sin villa eller
              bostadsrätt och köper en ny bostad.
            </seg>
            <seg n="ddf37059">
              Lars Gustafsson nämner ett särskilt fall där en person sålt sin
              gamla bostad och köpt en tomt där ett nytt hus skulle uppföras.
              Den anlitade byggfirman uppfyllde dock inte sitt åtagande och
              huset färdigställdes inte inom sådan tid att personen kunde få
              uppskovsavdrag.
            </seg>
            <seg n="affca7ee">
              För att få uppskovsavdrag ska den skattskyldige ha avyttrat en
              permanentbostad, ursprungsbostaden, och förvärvat eller avse att
              förvärva en ny bostad, ersättningsbostaden. Den skattskyldige
              måste ha bosatt sig i ersättningsbostaden senast den 2 maj andra
              året efter det år då hon eller han sålde ursprungsbostaden. Reglerna
              innebär alltså att den som vid byte av bostad inte har hunnit
              flytta in i den nya bostaden inom den angivna tiden måste betala
              skatt på kapitalvinsten på den gamla bostaden.
            </seg>
            <seg n="40365ea5">
              Tanken bakom uppskovsavdragsreglerna är att de ska gälla för
              bostadsbyten i ordets verkliga mening. Tidsgränserna för nyanskaffning
              och bosättning är anpassade härefter.
            </seg>
            <seg n="389681a8">
              Den speciella situation som Lars Gustafsson tar upp i interpellationen
              är i grunden inte ett skatteproblem och bör därför inte hanteras
              inom ramen för skattesystemet. Några undantagsregler avseende
              tidsgränserna för uppskovsavdrag är inte aktuella.
            </seg>
          </u>
          <note type="speaker" n="b4386775">
            Anf. 2 LARS GUSTAFSSON (kd):
          </note>
          <u who="lars_gustafsson_4200e4" xml:id="i-366bb52ac7d93dbb-0" n="e175e284">
            <seg n="191df0f4">
              Herr talman! Tack för svaret. Efter finansministerns svar måste
              jag tyvärr konstatera att det måste till stora naturkatastrofer
              som drabbar ett stort antal svenskar för att den socialdemokratiska
              regeringen ska kunna rubba på regler som på ett orimligt och inhumant
              sätt drabbar medborgare. Så skedde efter naturkatastrofen i Sydostasien
              med arvs- och gåvoskatterna. Så sker nu också efter stormen i
              södra Sverige. För oss kristdemokrater är det lika illa om en
              enda människa drabbas av orimliga regler som om tusentals skulle
              göra det. För den enskilde är det en lika stor katastrof.
            </seg>
            <seg n="fab81e25">
              I min interpellation tar jag upp exempel som rör uppskovsregler
              för realisationsvinstbeskattning vid försäljning av fastigheter.
              Liknande frågeställning kan delvis också appliceras på fastighetsskatten.
            </seg>
            <seg n="a741aa62">
              Fastighetsbeskattningen skiljer sig på flera sätt från annan
              kapitalvinstbeskattning, exempelvis när det gäller skattesatser
              och uppskovsregler. Vid försäljning av privat fastighet ges möjlighet
              att överföra eventuell realisationsvinst till en nyanskaffad fastighet.
              Den maximala uppskovstiden vid nybyggnation, större renovering
              eller tillbyggnad av den nya fastigheten är två år. Efter två
              år ska man också ha flyttat in i den nya bostaden.
            </seg>
            <seg n="f0048bfd">
              Som det visat sig i det åberopade fallet kan helt oförutsebara
              och opåverkbara situationer uppstå som omöjliggör en inflyttning
              efter två år. I det aktuella fallet har en fastighetsägare sålt
              sitt radhus och fått uppskov med reavinstskatten då han ska bygga
              sig en ny villa. Hela försäljningsbeloppet för radhuset, inklusive
              reavinsten, investerades i det nya huset. När byggnationen kommit
              en bra bit på väg och väggar rests vägrade byggföretaget att färdigställa
              huset enligt avtal och lämnade bygget och därmed fastighetsägaren
              i sticket.
            </seg>
            <seg n="03cba36f">
              I denna situation kontaktar så fastighetsägaren skattemyndigheten
              och begär ett förlängt uppskov med reavinstbeskattningen så att
              tvisten med byggföretaget kan avgöras och huset färdigställas
              för inflyttning. Skattemyndigheten meddelar då att man inte kan
              bevilja förlängt uppskov, oavsett skäl, och att man kommer att
              överlämna ärendet till kronofogdemyndigheten för indrivning.
            </seg>
            <seg n="8e10889c">
              Eftersom hela försäljningssumman för den gamla bostaden investerats
              i det nya huset, finns det självfallet inga likvida medel att
              betala någon reavinstskatt med. I praktiken innebär detta att
              staten via skattemyndigheten är den som till sist slår undan fötterna
              på den drabbade husägaren genom att förvägra honom förlängt uppskov.
              Han får liksom skylla sig själv.
            </seg>
            <seg n="f19e3281">
              Gällande uppskovsregler är således utformade på ett sätt som
              innebär att man utan egen förskyllan kan hamna i personlig ekonomisk
              konkurs. Om uppskovsreglerna utformas så att en förlängning av
              uppskovet kunde beviljas skulle den aktuella problematiken minimeras.
              Det är uppenbart att regelverket måste ses över för att undvika
              att personer oförskyllt kan hamna i orimliga situationer på grund
              av ett ogenomtänkt och stelbent regelverk.
            </seg>
            <seg n="825059bb">
              Nuvarande maximala uppskovstid på två år kan visa sig vara väl
              snålt tilltagen. För de personer som inte väljer att uppföra ett
              nyckelfärdigt hus i ett stadsplanerat område, utan kanske vill
              bygga sig ett lösvirkeshus nära naturen, kan två år vara en kort
              tid för att hinna färdigställa sitt nya hus. För att ordna med
              tomt, ritningar, bygglov, entreprenörstid och få huset inflyttningsklart
              måste alla delar flyta på utan problem. Det fordras ju inte stor
              fantasi för att inse att förseningar kan uppkomma under byggtiden
              som inte är helt ovanliga, exempelvis konkurs hos byggföretag,
              tvister, leveransförseningar och oväder.
            </seg>
            <seg n="c98904fd">
              Det är bara några månader sedan som södra Sverige drabbades av
              en storm med orkanvindar. Flera hus stormskadades och dessa fordrar
              nu omfattande reparationer. Om ett nybyggt hus under uppförande
              drabbats av storm eller lagts i spillror skulle en fastighetsägare
              som begärt uppskov med reavinstbeskattning kunna hamna i motsvarande
              omöjliga situation. Den tid det skulle ta att få klart med försäkringsbolag
              och återuppföra det raserade huset hade med råge passerat de två
              år som uppskovstiden är maximerad till.
            </seg>
            <seg n="cc22331d">
              Jag förväntar mig och föreslår därför följande åtgärder för att
              undvika att fastighetsägare oförskyllt ska hamna i nämnda situation.
              Nuvarande fall som det just nämnda läggs vilande tills det nya
              regelverket kan träda i kraft. Förlängt uppskov med reavinstbeskattningen
              ska under vissa förutsättningar kunna beviljas, och uppskovstiden
              ska utökas till maximalt tre år. Förlängt uppskov med fastighetsskatten
              ska också ses över och under vissa förutsättningar kunna beviljas
              då motsvarande kan hända där. Till slut behövs en översyn av regelverket
              kring själva fastighetsbeskattningen totalt sett med motsvarande
              inriktning.
            </seg>
          </u>
          <note type="speaker" n="f3affa45">
            Anf. 3 Finansminister PÄR NUDER (s):
          </note>
          <u who="par_nuder_f3fda1" xml:id="i-367caefa8c779707-1" n="e62afe56">
            <seg n="3b83504a">
              Herr talman! Lars Gustafsson riktar sin ilska mot fel mål. Faktum
              är att den här enskilde fastighetsägaren är drabbad beroende på
              att en byggfirma inte har gjort det som byggfirman enligt kontrakt
              alldeles uppenbart, även om jag är förhindrad att diskutera det
              enskilda fallet, åtagit sig att göra. Detta är naturligtvis oerhört
              beklagligt för den enskilde, men det motiverar inte en förändring
              i skattelagstiftningen. Vi har ett upphovsregelsystem som fungerar
              tillfredsställande. Det är ytterst ovanliga fall som interpellanten
              pekar på.
            </seg>
            <seg n="e9d12933">
              Vad som är intressantare att diskutera är det som ligger bakom
              interpellationen, nämligen Kristdemokraternas allmänna syn på
              såväl kapitalbeskattningen som framför allt fastighetsskatten.
              Här skiljer vi oss åt på en betydande punkt. Jag anser nämligen
              att fastighetsskatten är en stabil, bra skattebas den inbringar
              ungefär 20 miljarder kronor till statskassan årligen medan Kristdemokraterna
              vill avskaffa fastighetsskatten med de statsfinansiella konsekvenser
              som det skulle få. 20 miljarder är, som Lars Gustafsson vet, väldigt
              mycket pengar. Det motsvarar hela kostnaden för alla barnbidrag
              eller lönen för 80 000 sjuksköterskor.
            </seg>
            <seg n="65ebcb25">
              Interpellationen handlar om två saker. Det ena är ett enskilt
              fall där det i grund och botten inte är skattesystemet utan en
              byggfirma som inte har gjort det som byggfirman skulle göra som
              är problemet. Det andra är fastighetsskatten. Därför bör väl debatten
              handla om just fastighetsskatten, och där konstaterar jag att
              vi har helt olika uppfattningar. Det skulle få betydande konsekvenser
              för våra möjligheter att finansiera välfärden om Kristdemokraternas
              skattepolitik skulle genomföras.
            </seg>
            <seg n="f1265fc6">
              Fastighetsskatten är en stabil skattebas, och den bör vi värna
              om, inte minst i ljuset av den internationella skattekonkurrens
              som råder i dag.
            </seg>
          </u>
          <note type="speaker" n="4960e2ce">
            Anf. 4 LARS GUSTAFSSON (kd):
          </note>
          <u who="lars_gustafsson_4200e4" xml:id="i-366bb52ac7d93dbb-1" n="e175e284">
            <seg n="9d66ef22">
              Herr talman! Som tur är var jag beredd på detta, att prata om
              helt andra saker. Nu är inte problemet den kristdemokratiska skattepolitiken
              utan den skattepolitik som Pär Nuder bedriver. Det är ju därför
              jag tar upp problemet. Och man kan inte bortse från effekter i
              själva skattereglerna utan att ta upp hela paketet. Man kan inte
              bortse från detta om det finns regler som visar sig vara felaktiga.
            </seg>
            <seg n="562049de">
              Jag vill påpeka att ett förlängt uppskov med realisationsvinstbeskattningen
              i praktiken inte medför något bortfall från statsinkomsterna men
              ökar möjligheterna till fler arbetstillfällen i byggsektorn samtidigt
              som risken för människor som vill skapa sig ett nytt hem minskar.
              Det som medför problem med den nuvarande utformningen av reglerna
              är att de värst drabbar låg- och medelinkomsttagare som har sitt
              sparade kapital i sin gamla fastighet. Det kan röra sig om industriarbetare,
              sjukvårdspersonal, förskollärare och så vidare som inte har ett
              antal hundra tusen kronor i en buffert att betala med om denna
              situation skulle uppkomma.
            </seg>
            <seg n="b6cbad27">
              Hela förutsättningen för att bygga sig ett hus är att man kan
              överföra realisationsvinsten obeskattad in i det nya huset. Annars
              hade ju aldrig någon transaktion kommit till stånd. Hela syftet
              med uppskovsmöjligheten i realisationsvinstbeskattningen är att
              möjliggöra för människor att byta till ett bättre boende. Dessutom
              bidrar uppskovet till att skapa fler arbetstillfällen inom byggsektorn.
              Frågeställningen är också mer än en skattefråga. Det är också
              en konsumentfråga. Ur ett konsumentskyddsperspektiv är reglerna
              uppenbart otillräckliga. De borde få många människor att tveka
              när de väljer att skaffa sig bostad.
            </seg>
            <seg n="09a48877">
              Det är uppenbart att det heltäckande konsumentskydd som gäller
              inom den privata sfären inte existerar gentemot staten när människor
              oförskyllt hamnar i kläm, som i det här fallet. När de får sin
              framtid spolierad genom en liten abrovink, vill jag säga, i skattelagstiftningen
              som inte är verklighetsanpassad eller tar hänsyn till oförutsedda
              situationer uppmanar det direkt till lägre skattemoral.
            </seg>
            <seg n="d94211e5">
              Det finns mycket tunga skäl att revidera nuvarande uppskovsregler,
              som jag har redovisat, i fastighetsbeskattningen, och då särskilt
              när det gäller reavinstbeskattningen. Det är ingen vinst för samhället,
              som i det nämnda exemplet, att en enskild person sätts i konkurs.
              Att försöka driva in en skatt som normalt sett inte skulle ha
              utfallit till betalning vid ett givet tillfälle samtidigt som
              ett förlängt uppskov skulle ha gällt för fastighetsägare för att
              färdigställa sin bostad kan liknas vid att skjuta flugor med hagelgevär.
              Det kan visa sig att det inte finns realiserbara värden att finansiera
              skatten med.
            </seg>
            <seg n="4f9f54b3">
              Det borde vara bekant för finansministern att skattemyndigheterna
              inte accepterar brädor, tegelpannor eller kylskåp som skattelikvid.
              Till detta kommer att det är fråga om en redan nedstämd person
              i en pressad situation och allt vad detta kan medföra i andra
              sociala kostnader. Systemet med fastighetsbeskattningen måste
              ta hänsyn till vissa grundläggande skatterättsliga principer,
              som finansministern givetvis inte vill stå bakom: likviditetsprincipen,
              neutralitetsprincipen och så vidare.
            </seg>
            <seg n="36f1f751">
              Som jag nämnde i mitt förra anförande finns det bara en förnuftig
              lösning på det problem som jag har pekat på. Det är att se över
              reglerna så att det finns möjlighet till ett förlängt uppskov
              i vissa fall och att de fall som nu finns kan få ligga och vila
              tills reglerna träder i kraft.
            </seg>
          </u>
          <note type="speaker" n="608c4ad7">
            Anf. 5 Finansminister PÄR NUDER (s):
          </note>
          <u who="par_nuder_f3fda1" xml:id="i-367caefa8c779707-2" n="e62afe56">
            <seg n="601ce403">
              Herr talman! Lars Gustafsson nämnde någonting viktigt i sammanhanget,
              nämligen den konsumentpolitiska aspekten i relationen mellan konsumenten
              och näringsidkaren. Därför är det så, när det gäller avtal mellan
              konsument och näringsidkare som rör just uppförande och om- eller
              tillbyggnad av småhus, att skyddet har stärkts från och med den
              1 januari 2005. De nya reglerna innebär bland annat att avtalsskyddet
              alltid ska vara tvingande till konsumenternas förmån. Det införs
              bland annat regler som ska säkerställa att småhusentreprenader
              färdigställs, ett så kallat färdigställandeskydd. Detta skydd,
              som är obligatoriskt, sker genom en försäkring eller en bankgaranti.
              Skyddet täcker de kostnader som uppstår för konsumenter om näringsidkare
              inte slutför arbetet och får tas i anspråk så snart konsumenten
              har rätt att häva avtalet på grund av näringsidkares dröjsmål.
            </seg>
            <seg n="20e117e7">
              Det är det här som debatten naturligtvis borde handla om, relationen
              mellan den enskilde konsumenten och näringsidkaren, relationen
              mellan i det här fallet en enskild och en byggfirma. Det är den
              relationen som är problematisk i sammanhanget.
            </seg>
            <seg n="ee6f0795">
              Sedan säger Lars Gustafsson att han inte vill diskutera Kristdemokraternas
              skattepolitik. Det förstår jag. Det finns ju en punkt som är föga
              uppmärksammad i den skattepolitiska debatten. Det handlar inte
              om att Kristdemokraterna vill avskaffa förmögenhetsskatten och
              fastighetsskatten utan det handlar om deras principiella hållning
              i skattepolitiken, nämligen att skattetrycket i Sverige bör tas
              ned till genomsnittlig europeisk nivå.
            </seg>
            <seg n="d7d95663">
              Detta borde diskuteras i betydligt större omfattning än vad som
              sker i dag, för det skulle innebära att vi från dagens skattetryck
              på ungefär 50 % skulle ta ned skatterna med tio procentenheter.
              Det motsvarar ett skattebortfall på ungefär 250 miljarder kronor.
              Och det duger inte att, som man gör i Kristdemokraternas skattepolitiska
              motion, säga att detta ska ske på sikt. För det är just på sikt,
              under de kommande 1020 åren, som påfrestningarna på välfärdssystemen
              kommer att bli som allra kraftigast, när dagens 6065-åringar blir
              8085 år.
            </seg>
            <seg n="8c6f6c03">
              Jag förstår att Kristdemokraterna inte vill diskutera sin skattepolitik.
              Man vill mörka sina långsiktiga ambitioner och i stället diskutera
              annat. Men vi kommer att fortsätta diskutera Kristdemokraternas
              långsiktiga skattepolitik.
            </seg>
          </u>
          <note type="speaker" n="99f2ef42">
            Anf. 6 LARS GUSTAFSSON (kd):
          </note>
          <u who="lars_gustafsson_4200e4" xml:id="i-366bb52ac7d93dbb-2" n="e175e284">
            <seg n="2fdc2110">
              Herr talman! Till skillnad från finansministern har jag engagerat
              mig i ett personligt fall, en människa som råkat mycket illa ut
              och att det finns fler som kan göra det med nuvarande regler.
              Då är Kristdemokraterna beredda att ompröva sitt ställningstagande
              i de här detaljerna, för det har ingenting med skattesystemet
              rätt över att göra.
            </seg>
            <seg n="bf0199a7">
              Sedan vill jag bara påtala för finansministern att med tanke
              på arbetslösheten, underskotten och de stora sociala kostnaderna
              för människor som inte går till jobbet är 20 miljarder bara en
              bråkdel. Det är bara en bråkdel i förhållande till den femtedel
              som ni inte har lyckats sysselsätta. Jag ger mig inte in på den
              här abrovinken. Vi kan ta den senare.
            </seg>
            <seg n="365dcaea">
              Sedan kommer jag fram till detta fall. Varför ska det vara två
              år, finansministern? Det kan vara ett och ett halvt år. Det kan
              bara vara ett halvår. Jo, för att människor måste bygga sina hus
              och det tar en viss tid. Alla har inte miljontals kronor att göra
              det med. Då är det de fattigaste, om jag uttrycker det så, dem
              med lägst inkomster, som drabbas, de som har sitt sparade kapital
              i fastigheten. Då är det bara min vädjan till finansministern
              att se över de här uppskovsreglerna och se till att inte människor
              som redan har det svårt råkar ännu värre ut på grund av att man
              inte har tänkt på detta.
            </seg>
            <seg n="f387eccf">
              Till sist, herr talman, vill jag påtala att för de fastighetsägare
              som råkat in i motsvarande situation finns det uppenbarligen bara
              ett hopp. Det är att vänta till september 2006, då den nya borgerliga
              regeringen kan hjälpa de drabbade fastighetsägarna att ändra ett
              orimligt regelverk inom fastighetsbeskattningen.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="b38e339a">
            5 § Svar på interpellation 2004/05:411 om nationellt forskningsprogram
            om säkerhet
          </note>
          <note type="speaker" n="b32284ba">
            Anf. 7 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-e94707fa70744e9f-0" n="e8ee5e32" next="i-0e389e57739afda3-0">
            <seg n="61213638">
              Herr talman! Yvonne Andersson har frågat mig om ett nationellt
              forskningsprogram om säkerhet, hur ett sådant kan dra nytta av
              befintlig kompetens inom försvarsindustrin samt hur vi ska förbereda
              oss för att delta i EU:s satsningar på Security i det kommande
              ramprogrammet för forskning.
            </seg>
            <seg n="487093ec">
              Jag delar Yvonne Anderssons uppfattning att den senare tidens
              händelser, både terroristhandlingar som den 11 september och 2004
              i Madrid och naturkatastrofer som tsunamin och den svåra stormen
              i Syd- och Mellansverige, har tydliggjort vårt samhälles ökade
              sårbarhet och lyft fram säkerhetsfrågornas ökade betydelse. Yvonne
              Andersson pekar på hur försvarsindustrin kan bidra till en stärkt
              säkerhetsberedskap liksom att det är angeläget att ett nationellt
              forskningsprogram inom säkerhet startas.
            </seg>
          </u>
          <note n="971d4dd4">
            Som en uppföljning av EU:s säkerhetsstrategi A Secure Europe
            in a Better World, som presenterades vid toppmötet i Thessaloniki
            2003, tog EU-kommissionen 2004 initiativ till ett förberedande
            program inom säkerhetsforskning. Regeringen tillsatte kort därefter
            den arbetsgrupp under ledning av Vinnova och med deltagande av
            försvarsmyndigheter, som Yvonne Andersson nämner i sin interpellation.
            Syftet med uppdraget var att utforma en nationell strategi inom
            säkerhetsforskning för att bland annat stärka Sveriges engagemang
            i EU:s säkerhetsforskningsprogram. Uppdraget avrapporterades till
            regeringen den 31 januari 2005, alltså för sex veckor sedan, och
            innehåller en rad förslag som berör flera departement i Regeringskansliet.
          </note>
          <u who="leif_pagrotsky_8bdf6e" xml:id="i-0e389e57739afda3-0" n="e8ee5e32" prev="i-e94707fa70744e9f-0">
            <seg n="f6e83665">
              Forskning inom säkerhetsområdet bedrivs redan i Sverige. Det
              visar en kartläggning som gjorts med anledning av att Department
              of Homeland Security i USA inbjuder internationella forskargrupper
              att delta i säkerhetsforskningsaktiviteter i USA. Detta bekräftas
              av att det svenska deltagandet i första ansökningsomgången i EU:s
              säkerhetsforskningsprogram var högt till och med mycket högt.
            </seg>
            <seg n="e4d3d8f6">
              Det förslag till nationell säkerhetsforskningsstrategi som Vinnova
              har lämnat till regeringen kommer att behandlas snarast. Det kom
              tyvärr för sent för att kunna behandlas i samband med forskningspropositionen.
              Jag anser att Sverige har goda förutsättningar att delta framgångsrikt
              i ett eventuellt säkerhetsforskningsprogram inom EU:s sjunde ramprogram
              som kommissionen föreslagit. Frågorna om hur vi bäst ska förbereda
              oss och hur Saabs kompetens på området kan tas till vara är sådant
              som vi får ta med oss i den fortsatta hanteringen av strategin.
              Den senare frågan berörs redan i den av regeringen nyligen presenterade
              strategin inom flyg- och rymdområdet.
            </seg>
          </u>
          <note type="speaker" n="96f86498">
            Anf. 8 YVONNE ANDERSSON (kd):
          </note>
          <u who="yvonne_andersson_be31d0" xml:id="i-7ef1b3b7f1f743b2-0" n="a726b4de">
            <seg n="9902049d">
              Herr talman! Tack för svaret. Det finns naturligtvis anledning
              till att just jag ställer den här interpellationen. Den handlar
              inte direkt om det utskottsområde som jag är ansvarig för för
              närvarande. Men jag tycker att detta är väldigt viktigt vår sårbarhet
              när det gäller samhällssäkerhet. Vi har sett hur det ser ut i
              samband med de katastrofer som vi så väl känner till. Vi ser att
              det är viktigt att vi utifrån ett nationellt perspektiv kan utnyttja
              våra resurser.
            </seg>
            <seg n="1de526f5">
              Det har skett neddragningar inom försvaret, men vi har mycket
              kompetens i vårt land. Det är kompetens som är kopplad till universitetsforskning
              och till utbildningar av olika slag. Jag skulle vilja hävda att
              vi i vårt land är så unika när det gäller det systemteoretiska
              och tekniska perspektiv som finns inom försvarsindustrin, att
              vi har en tillverkning som man skulle kunna beskriva som att den
              sker från ax till limpa och att en sådan inte finns någon annanstans
              i världen på det sätt som den finns i Sverige.
            </seg>
            <seg n="e014fd65">
              Vad är det som nu händer med försvarsneddragningar och annat?
              Jag märker det väl i min hemstad där vi har Saab. Jo, vi riskerar
              att en otroligt väl utvecklad spetskompetens försvinner ur landet.
              Samtidigt har vi ett samhälle där sårbarheten är så tydlig inför
              katastrofer. Då blir naturligtvis kravet, eller förväntan, att
              kunna använda denna kompetens i ett säkerhetsforskningsprogram
              i stället. Det är det som den här interpellationen handlar om.
            </seg>
            <seg n="e43bd246">
              Interpellationen skrevs, som jag tyckte, i rätt hyfsad tid för
              att man skulle kunna ta ställning till den inför den kommande
              forskningspropositionen. Men i det svar som ministern nu ger sägs
              det att den kom in för sent. Den myndighetsgrupp som har arbetat
              har faktiskt lagt fram ett förslag till ett nationellt program,
              men det finns inte med i forskningspropositionen och har inte
              beaktats. Samtidigt börjar vår tekniskt kunniga personal att fly
              från landet eller söka sig utanför landet.
            </seg>
            <seg n="92741ea5">
              Jag har under den senaste tiden haft möjlighet att besöka både
              Sydamerika och Asien och sett vilket sug det är efter svensk kompetens.
              Vi har nämligen en otrolig kompetens här som vi måste göra något
              av och ta vara på för landets tillväxt och utveckling och i detta
              fall även för säkerheten. Jag menar att vi kan bli ledande när
              det gäller säkerhetsforskning genom att med hast utveckla ett
              nationellt program.
            </seg>
            <seg n="a29b681d">
              Jag är också medveten om det som ministern säger i sitt svar,
              nämligen att vi har en strategi i landet. Men det är inte det
              som jag efterfrågar. Jag efterfrågar handlingskraft och åtgärder.
              Och egentligen skulle den handlingskraften ha kommit till uttryck
              redan i går, alltså redan då vi började avisera och dra ned beställningarna
              inom försvarsindustrin. Då borde vi ha visat på en ny möjlighet
              att dra nytta av denna utvecklade kompetens. Det är egentligen
              det som hela denna interpellation handlar om.
            </seg>
            <seg n="87796db7">
              Jag vill ha ett klart besked från regeringen. Vad har man för
              möjligheter att ta vara på detta? Det är någonting som vi alla
              långsiktigt tjänar på. Det har inte ett dugg med olika partier
              att göra, utan det har att göra med hur vi ska tjäna på detta
              i det här landet. Och nu är det utbildningsminister Leif Pagrotsky
              som har ansvar för detta. Då tycker jag att det vore intressant
              att höra: Hur går vi vidare, och hur kommer vi till skott med
              att faktiskt ta vara på detta och utveckla ett nationellt säkerhetsprogram?
            </seg>
          </u>
          <note type="speaker" n="862dce6e">
            Anf. 9 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-3" n="e8ee5e32">
            <seg n="817e0bcc">
              Herr talman! Jag tycker att det är välgörande att höra att vi,
              med tanke på hur det kan låta, ändå är ganska överens om sakfrågan.
              Vi har från regeringens sida identifierat detta som ett viktigt
              område. Vi har tidigt, långt innan den här interpellationen lämnades
              in, satt i gång ett ambitiöst arbete för att ta fram handlingsplaner.
              Jag har inom ramen för det samarbete som vi har mellan flygindustrin,
              rymdindustrin och staten tagit fram en viktig rapport om hur dessa
              frågor ska stärkas. Jag har själv diskuterat den här typen av
              frågor med dem som arbetar med den här typen av frågor inom Homeland
              Security i USA. Tillsammans med Österrike ligger vi i täten i
              EU. Vi har tidigare än andra tagit fram planer för att anpassa
              de nationella sätten att organisera detta efter hur EU kommer
              att göra i sin fortsatta fördelning av pengar. Så vi ligger väl
              framme.
            </seg>
            <seg n="c01d3e2b">
              För sex veckor sedan kom myndighetsgruppens rapport. Den ska
              gås igenom noggrant, och det ska tas fram pengar och göras olika
              saker. Forskningspropositionen är så långt framme och var redan
              då i det närmaste färdig. Så man skulle inte ha tjänat på att
              stressa fram rapporten på några dagar och klämt in den med skohorn.
              Den ska ha en seriös och ambitiös behandling, och det ska den
              få. Men det tar ytterligare några månader, och jag tror att även
              oppositionen respekterar att det är bättre att ha ett genomarbetat
              förslag.
            </seg>
            <seg n="0cbffd76">
              Kom ihåg att detta inte handlar om huruvida vi ska börja med
              säkerhetsforskning eller om vi ska låta bli att börja med säkerhetsforskning.
              Det här handlar om huruvida den världsledande forskning som vi
              redan bedriver på detta område ska ges en paraplyorganisation
              som kan föra dess talan gentemot EU, som kan samordna saker och
              som kan bli en plattform för koordination och ökad slagkraft.
              Men det handlar inte om huruvida man ska börja eller vara passiv.
              Vi är redan ledande, inte minst i Linköping, på dessa områden,
              och vi ska bli ännu bättre. Det är vår ambition. Det märks också
              genom att Sverige kanske är det land som har lyckats allra bäst
              i den första omgången av EU:s fördelning av pengar på detta viktiga
              område.
            </seg>
            <seg n="c4dfe69c">
              Men låt mig också vara lite realistisk och torr och säga att
              om vi ska göra någonting på detta område kommer det att kosta
              pengar. Och vad det handlar om i detta sammanhang är Vinnova.
              Vinnova är den myndighet som ska ansvara för att sköta statens
              roll i dessa frågor. Det handlar om att koordinera, värdera olika
              forskningsprojekt, hålla kontakt med de internationella organen
              och så vidare. Men jag har inte känt att regeringen har starkt
              stöd i sin satsning på Vinnova från Kristdemokraterna. Jag skulle
              gärna vilja säga till människorna i Linköping att jag räknar med
              att få igenom detta i riksdagen därför att så många partier är
              övertygade om att Vinnova gör ett bra jobb och att så många människor
              och så många partier vill stödja Vinnovas framflyttade positioner
              på till exempel detta område att jag är trygg i att detta kommer
              att gå igenom. Men det är jag inte. Jag har nämligen läst motionerna.
              Kristdemokraterna vill skära ned anslagen till Vinnova.
            </seg>
            <seg n="76b4f577">
              Jag skulle gärna vilja att ni kristdemokrater berättar för mig,
              för riksdagens protokoll och för väljarna i Linköping hur ni ska
              förena de stolta, ambitiösa och väldigt fina och berömvärda orden
              om betydelsen av denna forskning med er samtidiga önskan att ta
              pengar från Vinnova för att lägga på andra områden.
            </seg>
          </u>
          <note type="speaker" n="ba4fd6b5">
            Anf. 10 YVONNE ANDERSSON (kd):
          </note>
          <u who="yvonne_andersson_be31d0" xml:id="i-7ef1b3b7f1f743b2-1" n="a726b4de">
            <seg n="d4c87b29">
              Herr talman! Det här är en intressant del. Det handlar om att
              man lägger sin budget utifrån olika aspekter. Kristdemokraterna
              vill inte skära ned försvaret på det sätt som det regeringsbärande
              partiet har gjort. Skulle vi börja bolla med pengarna så att vi
              kan se hur de pengar som är nedskurna från försvaret på ett bättre
              sätt kan användas för säkerhet kanske vi skulle få en annan debatt.
              Det ska jag självklart ta tillbaka till mitt parti och diskutera.
            </seg>
            <seg n="6f117240">
              Själv är jag helt övertygad om att vi måste binda ihop forskningen
              och utbildningen i det här landet ännu tydligare. Min ambitionen
              med den här interpellationen var att det också skulle finnas ett
              spår av detta i forskningspropositionen. Då hade man tydligare
              sett att det faktiskt inte är två skilda saker. Det kan inte vara
              så i ett land, och absolut inte i vårt land, inför en framtid
              när det gäller tillväxt och utveckling att man säger att den potten
              ligger på Vinnova, den på potten på universitetsforskning och
              så vidare. Jag tror att vi måste ha ett helhetsperspektiv på ett
              helt annat sätt för att kunna ha spetskompetens på vissa områden.
              Ett litet land som Sverige kommer aldrig att kunna ha spetskompetens
              inom alla områden. Men det finns områden som vi är bra på och
              där vi är världsledande och som vi är överens om. Då tror jag
              att man bör driva det vidare.
            </seg>
            <seg n="483a29ee">
              Jag tror att säkerhetsforskningen är viktig. Om vi hade ett nationellt
              program skulle vi enklare kunna träda fram och få del av de forskningsmedel
              som finns inom EU:s sjunde ramprogram, Security eller vad det
              nu heter. Det vi också önskar när vi är med i EU är att vi drar
              nytta av de möjligheter som finns. Därför skulle jag i det här
              fallet önska att regeringen skyndar på arbetet med ett nationellt
              forskningsprogram så att man kan svara folket i Linköping eller
              var det än är i det här landet: Gå inte från Sverige, för det
              är här möjligheterna finns att gå vidare, det är här utvecklingsmöjligheterna
              finns. Vad säger ministern om detta?
            </seg>
          </u>
          <note type="speaker" n="59fcb4da">
            Anf. 11 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-4" n="e8ee5e32">
            <seg n="a588b414">
              Herr talman! Det gläder mig att höra att vi är så pass överens
              som vi är om detta. Jag har samma uppfattning. Vi kan skapa bättre
              utbyte av den världsledande position som vi har på många områden
              genom att få en gemensam marknadsföring av vad vi kan gentemot
              till exempel Bryssel och en gemensam marknadsföring internt i
              Sverige av vad vi kan och vad vi bör göra bättre samt vad det
              finns för arbetsmarknad för lovande forskare och annat. Vi behöver
              bli ännu bättre genom att koordinera, synkronisera och samarbeta
              mer inom landet. För det ändamålet kan vi behöva ett nationellt
              program. Det är därför som regeringen redan förra året satte i
              gång det arbetet, som nu är på god väg.
            </seg>
            <seg n="f8069c3e">
              Jag är beredd att föreslå en överenskommelse med Yvonne Andersson
              här i dag. Jag är beredd att verka i den här riktningen och vill
              ha ett utbyte. Kan jag få ett löfte från Yvonne Andersson att
              stödja mig när jag vill satsa mer pengar på Vinnova och att sluta
              rösta för nedskurna anslag till Vinnova? I så fall får Yvonne
              Andersson och jag en politik som hänger ihop, inte bara så att
              vi i ord säger att vi är överens utan också att man sätter tummen
              på den knappen när man voterar. Om Yvonne Andersson på de två
              minuter som hon har kvar i sitt sista inlägg kan bekräfta att
              vi nu har ett handslag på det här blir jag jätteglad när jag går
              härifrån.
            </seg>
          </u>
          <note type="speaker" n="47b74c56">
            Anf. 12 YVONNE ANDERSSON (kd):
          </note>
          <u who="yvonne_andersson_be31d0" xml:id="i-7ef1b3b7f1f743b2-2" n="a726b4de">
            <seg n="f8b61e57">
              Herr talman! Mer pengar till Vinnova är inget problem, men då
              ska de inte gå till Trollhättepaket eller något annat. Då ska
              vi också veta vad de går till. Det här är en del som är oerhört
              viktig. Jag är inte rädd för att säga att jag stöder Vinnova.
              Vinnova gör ett gräsligt bra arbete. Jag tycker att det är intressant
              att ministern och jag där är överens; jag var inte riktigt beredd
              på det när jag gick in i den här debatten.
            </seg>
            <seg n="5c29f434">
              Det är några viktiga delar som jag har velat lyfta fram. Det
              är att vi har möjligheter om vi är snabba att få fram ett nationellt
              program. Då har vi möjligheten att behålla kompetensen i landet
              och behålla de viktiga delarna och söktrycket på våra högskolor
              inom just den här nischen. Vi har ett behov av säkerhetsforskning
              i vårt land. Säkerheten är sårbar det har vi sett i katastroferna.
              Det är väldigt viktigt att den delen också uppmärksammas. Vi har
              dessutom ett tryck när det gäller jobben. Vi behöver arbeten inom
              hela den här nischen, allt från underleverantörer och uppåt. Nu
              är det ett gynnsamt läge.
            </seg>
            <seg n="2d26c50f">
              Satsningen på Vinnova kan vi komma helt överens om. Det är det
              som behövs för att kunna driva det vidare. Jag vill gärna se:
              Hur gör regeringen, och inom vilken tidsram kommer regeringen
              att agera med handlingskraft och åtgärder i den här riktningen?
            </seg>
          </u>
          <note type="speaker" n="947b44c9">
            Anf. 13 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-5" n="e8ee5e32">
            <seg n="0a7d7139">
              Herr talman! Jag beklagar att Yvonne Andersson inte använde sina
              två minuter till att säga: Ja, jag accepterar förslaget till handslag.
              Nu blev det lite allmänna fraser om att Vinnova kan göra god nytta
              för mer pengar. Faktum är att Yvonne Andersson har röstat för
              mindre pengar till Vinnova.
            </seg>
            <seg n="0f67b3e7">
              Sedan kom det smått sensationella uttalandet från kristdemokratiskt
              håll, att pengar till Saab anses vara bortkastade pengar, att
              pengar till Trollhättan är bortkastade pengar. De kräver att de
              ska gå till forskning och inte till Trollhättepaket. Vad är det
              för fel att betala pengar till forskning om partikelfällor i dieselmotorer?
              Vad är det för fel att vi finansierar doktorander på Chalmers
              och på Tekniska högskolan som ägnar sig åt klimatfrågor och miljöfrågor,
              som ägnar sig åt att ta fram grönare bil och effektivare trafikstyrningssystem?
              Det allmänt nedsättande omdömet om forskning kring fordon, förbränningsmotorer
              och annat som Vinnova bedriver på ett ytterst kompetent och professionellt
              sätt tillsammans med högskolor, också Linköpings universitet,
              är jag väldigt förvånad och beklämd över.
            </seg>
            <seg n="f427b711">
              Jag är glad att vi i alla fall är överens om att den här forskningen
              är värd att premiera. Jag hoppas, trots att vi inte fick något
              handslag i dag, att Yvonne Andersson kommer att rösta för mer
              pengar till Vinnova, även om kd:s riksdagsgrupp kanske hamnar
              i en politik som också i fortsättningen innebär mindre pengar
              till den här typen av forskning. Då har vi i alla fall en röst
              på min politik.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="2a14c256">
            6 § Svar på interpellation 2004/05:420 om att värna våra svenska
            bokstäver å, ä och ö
          </note>
          <note type="speaker" n="1f06c8d6">
            Anf. 14 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-6" n="e8ee5e32">
            <seg n="49432ebe">
              Herr talman! Yvonne Andersson har frågat mig vad jag avser att
              göra för att värna de svenska bokstäverna å, ä och ö. Bakgrunden
              till frågan är att många e-post- och webbadresser fortfarande
              innehåller bokstäverna a och o i stället för de korrekta å, ä
              och ö, trots att det inte längre finns något som hindrar användningen
              av svenska bokstäver i domännamn.
            </seg>
            <seg n="4d437ead">
              Det är riktigt som Yvonne Andersson beskriver att det numera
              är möjligt att ha domännamn med alla svenska bokstäver. Det finns
              dock tekniska och praktiska problem. Det krävs till exempel att
              kommuner och myndigheter uppgraderar sina e-post- och webbprogram
              för att de nya domännamnen ska kunna hanteras fullt ut. Vidare
              behövs det som kallas för ompekning för att de som kopplar upp
              från andra länder med lokala tangentbord ska kunna skriva adresser
              utan å, ä och ö men ändå hamna rätt.
            </seg>
            <seg n="aa6f60da">
              Jag vill samtidigt nämna att Sverige inte är ensamt om problemet
              med tecken som inte förekommer i det engelska alfabetet. Frågan
              är central för många länder i diskussionerna om Internets förvaltning
              inom ramen för världstoppmötet för informationssamhället. Utvecklingen
              av systemet med domännamn sker främst av globala standardiseringsorgan
              och andra privata marknadsaktörer. Stort spelrum lämnas således
              för marknaden att sköta utvecklingen, som också redan lett fram
              till att å, ä och ö till stor del kan användas i svenska domännamn.
              De problem som återstår avseende användning kan inte lösas genom
              ensidiga åtgärder, varken från svenska regeringens eller den svenska
              toppdomänadministratörens sida. De måste lösas enhetligt och globalt
              av de som i dag utvecklar domännamnsystemet.
            </seg>
            <seg n="e74598ec">
              Intresset för de nya domännamnen är stort enligt de uppgifter
              jag inhämtat. Flera kommuner och myndigheter har bytt ut sina
              gamla mot nya med korrekta svenska bokstäver. De som ansvarar
              för webbinformation kan dock säkert behöva få mer och riktad information
              som beskriver vad som är möjligt och lämpligt för deras del mot
              bakgrund av de tekniska möjligheter som nu finns.
            </seg>
            <seg n="7d9ca84f">
              Slutligen, jag avser att verka för att regeringen senare under
              året återkommer till riksdagen i frågan om det svenska språket.
              Bakgrunden är det betänkande om ett handlingsprogram för svenska
              språket Mål i mun Förslag till handlingsprogram för det svenska
              språket (SOU 2002:27) som en parlamentarisk kommitté har lämnat.
            </seg>
          </u>
          <note type="speaker" n="7388e4cb">
            Anf. 15 YVONNE ANDERSSON (kd):
          </note>
          <u who="yvonne_andersson_be31d0" xml:id="i-7ef1b3b7f1f743b2-3" n="a726b4de">
            <seg n="b6c2be7e">
              Herr talman! Tack ministern för svaret. Nu kommer det ett besked,
              men inte om vilken inriktning. Det får jag inte veta i dag.
            </seg>
            <seg n="5348d8fd">
              Bakgrunden till interpellationen är faktiskt lite djupare än
              bara bokstäverna å, ä och ö. En stor och viktig fråga är också:
              Är det de tekniska experterna som ska ha rätt att avgöra hur vårt
              språk ska utvecklas i det här landet, eller är det vi i parlamentet
              och regeringen som ska ta det ansvaret? Egentligen handlar det
              om vem som ska ha den långsiktiga uppsikten. Vad är det som vi
              vill behålla?
            </seg>
            <seg n="3f3073c9">
              Vi kan leka med tanken hur våra gamla kulturvisor om kärlek,
              vänskap, älska, önskemål, ädel och så vidare skulle låta om vi
              tar bort å, ä och ö? Hur ska vi kunna förmedla dem på nätet? Det
              finns mycket här som man behöver fundera över. Det enklaste och
              bekvämaste är trots allt att ta bort de kulturella prickarna och
              den runda ringen över å.
            </seg>
            <seg n="9bc5ebb2">
              Det är viktigt att vi vågar ha den här diskussionen om hur detta
              ska utvecklas vidare rätt ofta eftersom den har betydelse för
              det kulturella arvet, för framtiden och för våra barn och ungdomar
              som nu lär sig dataspråket.
            </seg>
            <seg n="3bb7a3f5">
              Om tekniken inriktas på att man ensidigt ska ha det förenklade
              systemet kommer marknadskrafterna att avgöra. Helt plötsligt kan
              vi hamna i ett läge som vi har gjort i många andra frågor, nämligen
              att det är tekniken som bestämmer utvecklingen och inte vi.
            </seg>
            <seg n="9d8070ff">
              Därför är det intressant att få veta: I vilket riktning går regeringen
              i dessa frågor? Vad kan vi göra för att uppmärksamma och hålla
              fast vid vårt kulturella arv?
            </seg>
          </u>
          <note type="speaker" n="4ccd810a">
            Anf. 16 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-7" n="e8ee5e32">
            <seg n="bbd47b4a">
              Herr talman! Det här är återigen en fråga där Yvonne Andersson
              och jag är helt överens. Det är viktigt med å, ä och ö, och att
              vårt språk lever och utvecklas. Det är en viktig del av vår kultur
              och identitet. Det här är ett bekymmer, och jag är lika missnöjd
              som Yvonne Andersson med att vi inte kan använda de tre bokstäverna
              å, ä och ö på det sätt som vi vill.
            </seg>
            <seg n="94641c72">
              Yvonne Andersson går sedan vidare och säger att det är vi som
              ska bestämma och inte teknikerna och att vi inte kan acceptera
              att teknikerna bestämmer att vi inte får använda å, ä och ö. Ja,
              det är lätt att säga och det kan jag hålla med om. Då bestämmer
              jag mig för att använda å, ä och ö på min dator. Vad händer i
              så fall? Jo, dem som jag vill umgås med på nätet får inte del
              av mina tankar. Dem, vars tankar jag vill ta del av via nätet,
              kan jag kan kanske inte nå när jag envisas med att använda å,
              ä och ö. Det kan finnas tekniker däremellan som inte har gjort
              sitt jobb. Det är lätt att stå här i riksdagens talarstol och
              säga att vi ska bestämma att å, ä och ö ska användas eftersom
              det är så viktigt.
            </seg>
            <seg n="294f7741">
              Om man sitter i regeringens kansli och vill gå in på Svenska
              språknämndens hemsida och använder å, ä, ö på det sätt som är
              tillåtet och som jag vill uppmuntra och skriver in ordet Språknämnden
              kommer man fram till en sida där det hör och häpna står Error
              . Då har man råkat ut för tekniska problem någonstans. Teknikerna
              hade ett större ord med i laget än att bara säga nej.
            </seg>
            <seg n="63f91ea4">
              Vi använder amerikanska datorprogram som inte har å, ä och ö.
              Även om Språknämnden har det och jag har det på mitt tangentbord
              kommer det fram en skylt där det står Error . Vill jag ta del
              av den viktiga information som Språknämnden har på sin hemsida,
              till exempel om dagens debatt, måste jag kompromissa och använda
              ordet spraknamnden som webbadress. Då fungerar det.
            </seg>
            <seg n="39787381">
              Det är tyvärr den realitet som vi har att leva med. Jag vill
              att vi ska driva på utvecklingen så att den går framåt. Men det
              ska riktas till tekniker i Seattle i USA och inte i första hand
              till tekniker i Sverige. Det är tyvärr så som världens standardisering
              på det här området fungerar. Det är inte vi som bestämmer, utan
              det är privata aktörer som de facto bestämmer standardiseringen.
            </seg>
            <seg n="b084a6b0">
              Jag ser fram emot den dag när å, ä och ö för oss i Sverige och
              till exempel tyskt ü för dem som har behov av det i sina språk
              kan förenas på nätet så att den nationella särarten kan framträda,
              att jag på min dator kan skriva med de bokstäver som behövs till
              mina kamrater i andra länder som har andra bokstäver. Där tror
              jag att vi är överens. Vi kan nog också vara överens om att vi
              är missnöjda med det som är, men inte tro att det bara går att
              lösa genom att väldigt gärna vilja att världen såg ut på ett annat
              sätt.
            </seg>
            <seg n="341220df">
              Vi har Microsofts explorerprogram, och det klarar tyvärr inte
              å, ä och ö. Även de som skaffar andra program som klarar å, ä
              och ö måste ibland kommunicera med dem som inte har det programmet.
              Vi måste ha säkerhet och trygghet och veta att kommunikationen
              fungerar. Tyvärr gör den inte det om vi använder å, ä och ö.
            </seg>
          </u>
          <note type="speaker" n="8b1b0b61">
            Anf. 17 YVONNE ANDERSSON (kd):
          </note>
          <u who="yvonne_andersson_be31d0" xml:id="i-7ef1b3b7f1f743b2-4" n="a726b4de">
            <seg n="a3adbad4">
              Herr talman! Om jag skulle kommentera dagens debatt på nätet
              för min syster som bor i Brisbane skulle jag skriva den sista
              repliken: missforstand. Men jag ska inte orda om detta så mycket
              mer.
            </seg>
            <seg n="dd8d1ff9">
              Nu har vi ett gemensamt problem, och det tycker jag är intressant.
              Av hävd och gammal vana ska man ha motsatta uppfattningar i interpellationsdebatter.
              Det här är inte första gången som jag har haft chansen att debattera
              med minister Leif Pagrotsky och upptäckt att man faktiskt kan
              avsluta en debatt med att ha ett gemensamt problem.
            </seg>
            <seg n="6d66a243">
              Vad har då debatten medverkat till? Jo, att uppmärksamma att
              problemet finns. Hur ska vår vilja bli verklighet, att det önskvärda
              ges möjlighet att vinna? Där kan man hitta olika vägar, att inte
              bara vilja utan också i olika möjliga och omöjliga sammanhang
              hävda att vi vill behålla vår kulturella identitet och vårt språk
              i det här avseendet. Vi vill att programmerare och programutvecklare
              ska uppmärksamma att det är viktigt i en global värld att de kulturella
              identiteterna får finnas kvar, från tyskt ü till våra å, ä och
              ö.
            </seg>
            <seg n="c12be94f">
              Var man ska hitta möjligheter kanske kan bli en gemensam uppgift
              och ett ämne till en annan interpellation en annan gång, om jag
              skulle råka hitta möjligheterna. Om statsrådet hittar möjligheterna
              lär detta bara genomföras och komma i en proposition. Jag kan
              inte tänka mig att någon i denna kammare skulle säga nej till
              ett sådant förslag.
            </seg>
          </u>
          <note type="speaker" n="523e1ed4">
            Anf. 18 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-8" n="e8ee5e32">
            <seg n="3be1b902">
              Herr talman! Det var en trevlig debatt! Jag har ytterligare en
              sak att föra upp på listan över frågor där vi är överens, nämligen
              interpellationsinstitutet. Jag tycker som Yvonne Andersson att
              det här är ett bra forum för att lyfta fram saker och områden
              där vi faktiskt är överens i Sverige. Där kan vi manifestera enighet
              i internationella frågor, olika företeelser i det svenska samhället
              och gemensamma värderingar. Men tyvärr tvingas jag konstatera
              att den elaka oppositionen vill använda det till att skälla på
              den snälla regeringen. Jag hoppas att vi kan ändra proportionerna
              så att man när man som statsråd kommer hit inte alltid känner
              att man måste hamna i försvarsposition och att man så att säga
              ska slå tillbaka.
            </seg>
            <seg n="971ef279">
              Det här är ett utmärkt exempel på en fråga där vi är överens
              om att dagens ordning inte är bra. Vi är överens om att makten
              över de här missförhållandena ligger någon annanstans och att
              vi tillsammans kan verka för att utvecklingen tar bättre banor
              framöver. Jag är tacksam för det initiativ som Yvonne Andersson
              har tagit för att lyfta fram det här, och jag ska göra vad jag
              kan för att hjälpa den här utvecklingen på traven framöver.
            </seg>
          </u>
          <note type="speaker" n="aba47673">
            Anf. 19 YVONNE ANDERSSON (kd):
          </note>
          <u who="yvonne_andersson_be31d0" xml:id="i-7ef1b3b7f1f743b2-5" n="a726b4de">
            <seg n="4a6e3b37">
              Herr talman! Jag ska också tacka. Vi är överens. Jag vill också
              skicka med detta: Finns det möjligheter att inom ramen för EU
              uppmärksamma det här så är jag glad för det.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="a29bd8d2">
            7 § Svar på interpellation 2004/05:424 om anställningsvillkor
            för forskare
          </note>
          <note type="speaker" n="4aacb514">
            Anf. 20 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-9" n="e8ee5e32">
            <seg n="76162866">
              Herr talman! Ulf Nilsson har frågat mig om jag avser att vidta
              några åtgärder för att öka anställningstryggheten i forskningsmiljöerna.
            </seg>
            <seg n="47b282ab">
              Villkoren för forskare är centrala för att Sverige ska vara en
              ledande forskningsnation, och det är därför en viktig fråga som
              Ulf Nilsson tar upp.
            </seg>
            <seg n="19592f20">
              Avvägningen mellan å ena sidan behovet av trygghet och å andra
              sidan behovet av flexibilitet och förnyelse för att nå högsta
              möjliga kvalitet är en ständigt aktuell fråga i forskningsvärlden.
              Det finns ingen fulländad lösning för att förena flexibilitet
              med stabilitet. För min del vill jag dock framhålla att trygghet
              i anställningen är viktigt för att forskningskarriären ska vara
              attraktiv i dagens samhälle.
            </seg>
            <seg n="bc88d32e">
              Huvudregeln, både generellt på arbetsmarknaden och inom högskolan,
              är att anställning ska gälla tills vidare. Enligt lagen om anställningsskydd
              får tidsbegränsade anställningar användas bara i vissa fall, till
              exempel när det gäller vikariat. Högskolans och forskningens särskilda
              villkor har sedan länge ansetts motivera vissa ytterligare undantag
              från huvudregeln, vilka regleras i högskoleförordningen.
            </seg>
            <seg n="f84984f6">
              Ett exempel på behovet av tidsbegränsade anställningar, där jag
              uppfattar att enigheten är stor, gäller anställningar för nydisputerade.
              I samband med den förra forskningspolitiska propositionen införde
              regeringen ett alternativ till anställning som forskarassistent,
              nämligen anställning som biträdande lektor, som ger möjlighet
              till befordran till lektor efter anställningstidens slut. Samtidigt
              tillfördes resurser för att öka antalet anställningar för nydisputerade,
              och det är en satsning som jag vill fortsätta och förstärka. Det
              är en viktig faktor för att de disputerade snabbare ska kunna
              meritera sig för till exempel en anställning som lektor.
            </seg>
            <seg n="0dc53c9b">
              En viss andel andra tidsbegränsade anställningar inom en så dynamisk
              verksamhet som forskningen kan också motiveras, men inom rimliga
              gränser. I samband med den senaste översynen av anställningsformen
              för lärare inom högskolan uttalade regeringen att lärosätena bör
              sträva efter att öka antalet tillsvidareanställda lärare, och
              ett antal tidsbegränsade anställningsformer togs 1999 bort ur
              högskoleförordningen (prop. 1996/97:141). Enligt den genomgång
              från Lunds universitet som Ulf Nilsson hänvisar till sjönk andelen
              visstidsanställningar något efter dessa förändringar, men ökade
              igen för att 2003 vara nästan lika hög som 1997. Det finns anledning
              att följa upp den här utvecklingen noggrant. Det är något jag
              tänker göra, men det är också ett ansvar för lärosätena som arbetsgivare.
            </seg>
            <seg n="6a5ed13f">
              Ulf Nilsson menar att för små fasta anslag till forskningsmiljöerna
              är en huvudorsak till den situation han beskriver. För att upprätthålla
              hög kvalitet i forskningen är det viktigt att en betydande andel
              av forskningsresurserna erhålls i konkurrens och efter kvalitetsgranskning
              bland annat genom forskningsråden eller andra finansiärer. Det
              behöver inte vara liktydigt med små, kortsiktiga projektanslag.
              Forskningsstiftelserna och råden har påbörjat en utveckling mot
              fler stora och mer långsiktiga anslag till starka forskningsmiljöer,
              och det är en utveckling som jag anser bör stärkas ytterligare.
            </seg>
            <seg n="f35aaa60">
              De medel för forskning och forskarutbildning som anvisas direkt
              till universitet och högskolor är samtidigt viktiga för lärosätenas
              möjligheter att agera självständigt, pröva nya idéer och fatta
              egna beslut om forskningens inriktning.
            </seg>
            <seg n="8b4ff66c">
              Lösningen kan dock aldrig vara att bara de forskare och lärare
              vars lön helt betalas av lärosätets direkta statsanslag ska ha
              anställning tills vidare. Universitet och högskolor har arbetsgivaransvaret
              för all egen personal, oavsett varifrån finansieringen kommer.
              Det ligger i sakens natur att lärosäten som har många internationellt
              framstående forskargrupper också får stora forskningsintäkter
              genom externa anslag. Det är en verklighet som lärosätena måste
              leva med och hantera, inte bara i Sverige utan också i andra länder.
              Att lärosätena har intäkter som kommer från många källor är för
              övrigt en verklighet som de delar med många andra organisationer,
              inklusive hela den privata sektorn. Direkta statsanslag är ingen
              förutsättning för anställningstrygghet.
            </seg>
          </u>
          <note type="speaker" n="f37f04ad">
            Anf. 21 ULF NILSSON (fp):
          </note>
          <u who="ulf_nilsson_00782a" xml:id="i-58431e1f3facde4c-0" n="115b55c7">
            <seg n="1d7d836c">
              Herr talman! Jag skulle vilja tacka ministern så mycket för svaret.
            </seg>
            <seg n="e1b34105">
              Att jag skrev den här interpellationen om forskarnas villkor
              beror på att jag har en stark övertygelse om att framgångsrik
              forskning är en av Sveriges främsta tillgångar i internationell
              konkurrens, i byggandet av välfärdssamhället och i framväxten
              av ett innovativt och utvecklande samhällsklimat. Jag är övertygad
              om att utbildningsministern har samma uppfattning.
            </seg>
            <seg n="53d4a190">
              Läkemedel, stamcellsforskning, nanoteknik och IT är exempel på
              områden där Sverige exporterar kunskap. Stora delar av humanistisk
              och samhällsvetenskaplig forskning är också av hög klass. Jag
              svartmålar alltså inte, utan jag ställer den här frågan för att
              jag vill säkra och utveckla de tillgångar i kunskap som Sverige
              har.
            </seg>
            <seg n="e01c5747">
              Jag hyser också en väldigt stor beundran för de människor som
              vill satsa helhjärtat på forskning, trots alla svårigheter och
              trots all otrygghet. Hur ser då situationen ut för en person i
              dag, och hur kan den se ut för många, som satsar åratal på kvalificerad
              forskning och undervisning av studenter?
            </seg>
            <seg n="61a50d37">
              Jag känner en kvinnlig forskare i en del av medicinforskningen,
              och hon är ett bra exempel. Hon doktorerade i fyra år på stipendium,
              och det gjorde ju att hon inte fick någon sjukpenninggrundande
              inkomst under de fyra åren. De som har tur och får en doktorandtjänst
              får ju riktig sjukpenning. Efter doktoreringen måste hon meritera
              sig som postdoktorerad, så kallad postdoktor, i upp till tre år.
              Också den perioden är oftast stipendiefinansierad och utan sjukpenninggrundande
              inkomst. Den person jag talar om fick dessutom ett barn, vilket
              inte alls passar in i systemet. Det ledde till en lång period
              med minimal föräldrapenning och ännu mindre chans till en fast
              tjänst. I dag är hon inne i en period med tillfälliga projektanställningar,
              och kanske kan det bli en tillsvidareanställning efter åttatio
              år.
            </seg>
            <seg n="f3cc3487">
              Efter att ha hört detta kan man ju säga att man kanske ska hysa
              särskilt stor beundran för kvinnliga forskare. Statistiken visar
              ju också att de har mycket svårare än män att få fast tjänst.
              Frågan är hur många begåvade forskare vi förlorar på grund av
              de här förhållandena.
            </seg>
            <seg n="e3bce247">
              Mitt huvudförslag till förbättring är att öka de fasta basanslagen
              till universitet och högskolor så att man får en bastrygghet och
              en kontinuitet. Jag håller med om att alla anslag inte kan vara
              fasta, men jag tycker att förskjutningen till tillfälliga anställningar
              har gått alldeles för långt.
            </seg>
            <seg n="d422a880">
              Jag vet att utbildningsministern inte riktigt delar min uppfattning
              om de fasta anslagen. Men jag tycker åtminstone att utbildningsministern
              kunde fundera över lagen om anställningsskydd och sjukpenninggrundande
              inkomst, SGI. Det finns undantag på olika ställen i systemet.
              Det finns undantag för arbetslösa och för studenter, med vissa
              möjligheter att få tillgång till det. Borde det inte vara rimligt
              att fundera över att införa någon form av undantag även för forskare
              och doktorander?
            </seg>
            <seg n="209cd483">
              Jag tycker att ministern håller med om fakta. Däremot tycker
              jag inte att han svarar på min fråga. Den gällde om han var beredd
              att göra något för att öka anställningstryggheten bland våra forskare.
              Egentligen säger han, som jag tolkar det, att han inte tänker
              göra det. Därför vill jag upprepa min fråga tydligt och enkelt:
              Är ministern beredd att vidta någon form av åtgärder för att öka
              anställningstryggheten för forskare? Det gäller inte nödvändigtvis
              de åtgärder som jag föreslår.
            </seg>
          </u>
          <note type="speaker" n="ab552e7f">
            Anf. 22 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-10" n="e8ee5e32">
            <seg n="63b7b9fa">
              Herr talman! Ulf Nilssons sista fråga har jag ägnat betydande
              tid i mitt inledande svar genom att berätta om ett antal åtgärder
              om längre, större, beslut vad gäller de konkurrensutsatta medlen
              och en del andra åtgärder. Det får räcka just nu, med hänvisning
              till forskningspropositionen som kommer snart.
            </seg>
            <seg n="665b0fe8">
              Forskarvärlden är starkt konkurrensinriktad. Så har det alltid
              varit. Det är en tradition i forskarvärlden att konkurrensen står
              i centrum. I Sverige är detta inte särskilt framträdande, och
              debatten i Sverige är väldigt annorlunda jämfört med debatten
              i till exempel USA. Under lång tid har vi i Sverige diskuterat
              hur vår forskning ska bli effektivare, och vi jämför ofta med
              USA.
            </seg>
            <seg n="5048dc71">
              I USA är konkurrensutsättningen mycket hårdare än i Sverige.
              Jämför till exempel med världens mest prestigefyllda universitet,
              Harvard, där det nu rasar en rasande debatt, höll jag på att säga,
              där rektorn dristat sig till att yttra sig i debatten om konkurrensen.
              Han har vidtagit ett antal åtgärder i gynnsam riktning men uttalat
              sig väldigt vårdslöst. Hur den debatten rasar har blivit förstasidesstoff
              över hela världen. Det bygger just på att det ligger i forskarvärldens
              natur att den är starkt konkurrensinriktad.
            </seg>
            <seg n="0c698780">
              Jag menar att i det samhälle vi i dag lever i är det inte tidsenligt
              om det blir så att forskarkarriären bara lockar med otrygga anställningar
              med öden och äventyr av det slag som Ulf Nilsson beskriver. Vi
              måste hitta former för att förena en rimlig prognos för ett stabilt
              yrkesliv för unga människor som väljer den banan med flexibilitet
              och konkurrensutsättning av en del märk väl: en del, och en inte
              särskilt stor del av de totala forskningsresurserna i Sverige.
            </seg>
            <seg n="444907d7">
              Jag har en fundering som gäller konkurrensen. Jag tror att konkurrens
              är bra. Jag tror att konkurrens också har goda egenskaper i forskningssammanhang,
              även om den inte ska dominera totalt. Men eftersom jag nu debatterar
              med en folkpartist kan jag väl få drista mig till att reflektera
              över det faktum att konkurrens skulle vara något när det gäller
              akutmottagningar, att den skulle uppmuntras när det gäller de
              allra minsta barnen och allt mellan himmel och jord. Om den däremot
              leder till lite mindre trygghet i forskningen då ska vi plötsligt
              inte ha någon konkurrens för det kan leda till att anställningar
              blir mindre trygga.
            </seg>
            <seg n="e169e14a">
              Jag har varit med om den ekonomiska debatten under hela 90-talet,
              och en röd tråd genom den har varit att Folkpartiet sagt att ett
              huvudproblem för den svenska ekonomiska krisen är att vi har för
              stor anställningstrygghet. Det handlar om arbetsrätt, LAS, möjligheten
              att avskeda folk. Där skulle akilleshälen i den svenska ekonomin
              ligga. Därför är jag lite häpen när jag som nybliven minister
              med ansvar för forskningsfrågor av Folkpartiet nu får höra att
              konkurrens är av ondo för det skapar förändringar, vilket kan
              leda till att människor måste sägas upp.
            </seg>
            <seg n="2e730791">
              Det är bra att även Ulf Nilsson betonar löntagarnas rätt till
              trygghet i anställningen också när löntagarna är forskare. Vi
              är överens om detta. Men jag dristar mig till att göra den lilla
              stillsamma reflexionen att det inte verkar som den högra handen
              vet vad den vänstra gör. Jag får inte analysen att riktigt hänga
              ihop.
            </seg>
          </u>
          <note type="speaker" n="fcc09cab">
            Anf. 23 ULF NILSSON (fp):
          </note>
          <u who="ulf_nilsson_00782a" xml:id="i-58431e1f3facde4c-1" n="115b55c7">
            <seg n="82467a25">
              Herr talman! Som ministern väl känner till tycker Folkpartiet
              att vi ska ha kvar lagen om anställningsskydd. Vi har talat om
              undantag av två personer i turordningen i mindre företag. Vad
              ministern också borde tänka på är att det är en himmelsvid skillnad
              mellan den generella lagen om anställningstrygghet och de förhållanden
              som lärarna vid universitet och högskolor lever under. 40 % av
              dem som arbetar vid högskolan har inte en fast tjänst.
            </seg>
            <seg n="3e4277f2">
              Konkurrens är mycket bra. Vi tycker också att mycket av de medel
              som högskolorna söker för forskning ska sökas i direkt konkurrens.
              Nu har andelen blivit för stor. I dag är de fasta resurserna 45
              %. Vi vill höja dem till 55 %. Sedan tycker vi att även de fasta
              resurserna ska utsättas för konkurrens. Man ska i efterhand utvärdera
              om det bedrivs excellent kvalificerad forskning.
            </seg>
            <seg n="c80f1373">
              Forskning är en lång process, men om man kommer underfund med
              att forskningen inom ett område vid ett visst universitet sjunker
              i kvalitet, inte uppmärksammas internationellt och inte är excellent
              forskning då kommer även de fasta anslagen naturligtvis att minska.
              Kom alltså inte och säg att vi inte värnar om konkurrens, för
              det gör vi verkligen, men vi har också viss förståelse för forskningens
              villkor. Det är inte så lätt att efter två tre år se resultatet
              av forskning. Det visar sig ofta först efter sju åtta år eller
              ännu längre tid.
            </seg>
            <seg n="3bd603c0">
              Det finns tecken på att de framgångar som Sverige otvivelaktigt
              nu har i forskningen baserar sig på satsningar som gjordes för
              åtta tio år sedan. De senaste åren har emellertid alltfler forskare
              fastnat i träsket av ett ständigt jagande av pengar. På till exempel
              Karolinska Institutet, som bedriver en oerhört viktig forskning
              inom medicin och kirurgi, är kanske en av tio professorer avlönad
              med statliga pengar. Resten är beroende av mer eller mindre tidsbegränsade
              medel utifrån. Så var det inte för tio år sedan.
            </seg>
            <seg n="75d00f8c">
              Mycket i ministerns svar visar att han känner till de problem
              som jag tar upp i min interpellation. Han säger inte heller emot
              fakta. För den som doktorerar är genomsnittstiden till en fast
              tjänst sju år. 40 % av forskarna har inte en fast tjänst. För
              kvinnliga forskare är situationen ännu värre. Endast omkring hälften
              av dem har fast tjänst. Det säger ministern inte emot.
            </seg>
            <seg n="b999bd53">
              Vi ska också komma ihåg att det inte bara handlar om forskare
              utan även om lärare. Den forskare vi talar om är samtidigt lärare
              för de växande studentkullarna. Grundregeln har tidigare alltid
              varit att en student ska ha en disputerad lärare, men i verkligheten
              har inte ens hälften av lärarna vid flera högskolor doktorsexamen.
            </seg>
            <seg n="cf9442e7">
              Jag förstår att utbildningsministern inte är så intresserad av
              mina förslag om att öka basresurserna till universiteten. Det
              är nämligen mitt första förslag. Mitt andra förslag är att man
              helt enkelt inrättar fler fasta doktorandtjänster och fler fasta
              post doc -tjänster. Är ministern över huvud taget intresserad
              av att titta på sådana detaljer, som ju vore mer traditionellt
              socialdemokratisk politik, som att till exempel se hur man kan
              anpassa reglerna för sjukpenninggrundande inkomst för doktorander,
              inklusive dem som doktorerar på stipendier och har post doc -tjänster?
              Det vore intressant att höra vad ministern anser om det. Det finns
              ju en utredning om den så kallade SGI:n. Kommer den att ta upp
              någon av dessa frågor?
            </seg>
          </u>
          <note type="speaker" n="ff415678">
            Anf. 24 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-11" n="e8ee5e32">
            <seg n="ba90c070">
              Herr talman! Ulf Nilsson får det att låta som att om man röstar
              på Folkpartiet kommer allt att bli tryggt i Forskar-Sverige eftersom
              man ska föra över mer pengar till de fasta anslagen, alltså de
              fasta pengar som universiteten kan påräkna. Då blir det frid och
              fröjd. Och om man vill ha trygghet i anställningen för alla som
              forskar kan man rösta på Folkpartiet.
            </seg>
            <seg n="d2ecdcb7">
              Men sedan kommer en liten bisats där det sägs att även dessa
              pengar ska konkurrensutsättas, för konkurrens är trots allt bra
              i Folkpartiets Sverige. Och då visar det sig att även om anslagen
              flyttas mellan dessa två kategorier är risken för att bli uppsagd
              efter två år densamma ifall forskningen inte håller lika hög klass
              som vid konkurrerande universitet. Då ska pengarna nämligen flyttas
              över dit där de mest excellenta miljöerna finns.
            </seg>
            <seg n="3f498bb8">
              Nu har Ulf Nilsson fått detta till att bli en strid om hur man
              benämner anslagen och inte om huruvida tjänsterna ska vara långsiktigt
              förutsägbara, så att de ger trygghet för unga människor som vill
              bygga sig en framtid som forskare, eller inte. Jag tycker inte
              att det är särskilt meningsfullt att stå här och strida om ord.
              Jag kan gå med på att ändra benämningen på vilka anslag som helst
              om det skapar enighet och hjälper saken.
            </seg>
            <seg n="e220ab45">
              Den grundläggande frågan är hur vi ska förena flexibilitet med
              att de mest framstående forskarna som rör sig i internationell
              konkurrens ska få växa och utvecklas och att de som inte håller
              måttet ska få en signal om att de behöver skärpa sig. Hur ska
              vi förena detta med så trygga villkor att unga människor vill
              satsa i dagens värld? Särskilt viktigt är att få också unga kvinnor
              att vilja satsa på denna oerhört viktiga verksamhet. Detta är
              kärnfrågorna, och dem kommer vi inte runt genom att bolla med
              namnen på anslagen.
            </seg>
            <seg n="ef8da456">
              En metod som jag vill prova är att de konkurrensutsatta medel
              som man får sig tilldelade ska kunna vara större och mer långsiktiga.
              När man väl har fått pengarna ska man ha trygghet under längre
              tid.
            </seg>
            <seg n="39a33201">
              Vad gäller den satsning på starka forskningsmiljöer som jag vill
              göra har vi i dag begränsade resurser som används till femåriga
              beslut. Jag vill att de ska bli tioåriga. Det betyder mycket,
              och jag vill att vi ska satsa mycket mer pengar på de starka forskningsmiljöerna.
              Jag har nämnt en siffra på omkring en kvarts miljard per år framöver.
              Det skulle innebära en rejäl skillnad och minska den tid som man
              behöver lägga på att fylla i ansökningshandlingar och gå igenom
              tidskrävande procedurer, och det skulle också skapa bättre förutsägbarhet
              för dem som berörs.
            </seg>
            <seg n="4d29599b">
              Detta är också arbetsgivarens ansvar. Universiteten har många
              olika finansieringskällor, men de kan likafullt ge fasta tjänster
              utan att varje tjänst alltid ska vara knuten till ett särskilt
              projekts finansiering.
            </seg>
            <seg n="a9e1bae3">
              Till sist kommer jag till frågan om socialförsäkringssystemet.
              Detta är frågor som naturligtvis engagerar mig som forskningsminister,
              men i regeringen och här i riksdagen har vi den ordningen att
              regeringens talan i dessa frågor förs av det statsråd som har
              ansvar för socialförsäkringsområdet. Vi skapar allmän förvirring
              om alla diskuterar allting. Vi har en arbetsfördelning, och när
              det kommer interpellationer sorteras de till den minister som
              är ansvarig.
            </seg>
            <seg n="c41673c1">
              Naturligtvis vill jag att vi ska genomföra alla möjliga åtgärder
              på ett brett fält för att locka framför allt kvinnliga studenter
              att gå vidare på forskarbanan. Att jag nämner just dem framför
              allt beror inte på att de är viktigare än andra utan på att de
              i dag är underrepresenterade. Det här är en debatt som förs inte
              bara i Sverige utan också i andra länder. Den är mindre hetsig
              och dramatisk här än på andra håll, men behovet är lika stort
              hos oss som det är på Harvard.
            </seg>
          </u>
          <note type="speaker" n="1bedd23e">
            Anf. 25 ULF NILSSON (fp):
          </note>
          <u who="ulf_nilsson_00782a" xml:id="i-58431e1f3facde4c-2" n="115b55c7">
            <seg n="7b0cdeb4">
              Herr talman! Jag förstår mycket väl att det är ett annat departement
              som har hand om detta med sjukpenninggrundande inkomst. Men jag
              vill gärna ha information, om utbildningsministern kan ge det:
              Finns det några direktiv till utredningen som kan tolkas som att
              man kommer att ta upp även forskarnas problem? Om ministern känner
              till det skulle det vara intressant att få höra det.
            </seg>
            <seg n="53e33e5b">
              Utbildningsministern säger att det inte är så stor skillnad om
              det är fasta tjänster eller inte. Det är klart att det är en väldig
              skillnad mellan en fast tjänst och en tidsbegränsad tjänst på
              sex månader.
            </seg>
            <seg n="c72b1715">
              En annan sak är ju att den som har en tillsvidareanställning
              kan bli uppsagd på grund av arbetsbrist. Men det är ändå en väldig
              skillnad att man under de år man arbetar har en tillsvidareanställning,
              med alla de fördelar det innebär.
            </seg>
            <seg n="48038165">
              Vi måste få mer av kontinuerlig och trygg forskarmiljö, där man
              har rätt att ta ut svängarna, pröva idéer och inte behöver känna
              sig utmönstrad redan nästa år utan får bedriva långsiktig forskning.
              Efter en lång period får man naturligtvis finna sig i att pengarna
              flyttas över till andra miljöer om det visar sig att man inte
              har kommit så långt.
            </seg>
            <seg n="33ffd2e5">
              Värdet av fri forskning kan inte nog påpekas. Alla möjliga vardagssaker
              mobiltelefoner, låsningsfri bromsar och även sådant som stamcellsforskning,
              genteknik som kan rädda livet på parkinsonpatienter och liknande
              kvalificerad forskning har ofta kommit ur idéer och nyfikna experiment
              som forskaren inte har haft någon aning om vad de ska leda till.
              Det har visat sig efter tiofemton år att man har glädje av det.
              Lösningen har visat sig i laboratorier och seminarierum. Jag hoppas
              att vi är överens om att vi ska värna om att ha denna nyfikna,
              lekfulla och spännande forskarmiljö kvar i Sverige.
            </seg>
          </u>
          <note type="speaker" n="d83c2cf8">
            Anf. 26 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-367caefa8c779707-12" n="e8ee5e32">
            <seg n="87a58110">
              Herr talman! Jag vill att vi ska slå vakt om det bästa med den
              traditionella forskningsmiljöns konkurrensutsatthet, som driver
              fram forskning av det fantastiskt livsavgörande slag som Ulf Nilsson
              just exemplifierade med. Men det ska ske med beaktan av att vi
              i dag lever i en tid där människor har helt andra krav på förutsägbarhet
              i sina liv, på social trygghet och på stabilitet. Att förena dessa
              faktorer är inte så enkelt. Jag tycker att vi kan enas om ett
              nyanserat språkbruk och ett nyanserat angreppssätt. Det finns
              inga enkla lösningar som fullt ut tillgodoser båda dessa. Man
              kan inte både konkurrensutsätta och garantera evig stabilitet
              och oföränderlighet.
            </seg>
            <seg n="dfd8b15b">
              Jag vill förändra detta i riktning mot en mer attraktiv forskarkarriär
              för unga människor också i vad gäller just förutsägbarhet, trygghet
              och stabilitet.
            </seg>
            <seg n="89a768da">
              Jag är glad att få debattera frågan om ökad anställningstrygghet
              med en folkpartist. Det har aldrig hänt mig förut, och jag tycker
              att det är roligt att vi är överens om att problemet är för dålig
              anställningstrygghet, inte för stark anställningstrygghet.
            </seg>
            <seg n="877e2080">
              Ulf Nilsson pratar väl om tillsvidareanställningar. Då är det
              roligt att tänka på alla de tidigare tillfällen då jag har fått
              höra att tillsvidareanställningen är för stark. En tillsvidareanställning
              enligt Folkpartiets modell, som innebär en svag tillsvidareanställning,
              är inte lika attraktiv för unga forskare som den form av tillsvidareanställning
              som vi har i dag och som jag vill göra till ett oftare förekommande
              element i Forskar-Sverige.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="72d1c53a">
            8 § Svar på interpellation 2004/05:352 om rätten att inneha politiskt
            uppdrag
          </note>
          <note type="speaker" n="3a02660d">
            Anf. 27 Statsrådet JENS ORBACK (s):
          </note>
          <u who="unknown" xml:id="i-367caefa8c779707-13" n="b82c5466">
            <seg n="3300ee22">
              Herr talman! Ingvar Svensson har frågat vice statsminister Bosse
              Ringholm om han avser att vidta åtgärder i syfte att garantera
              enskilda människor rätten att inneha offentliga uppdrag utan risk
              för repressalier från arbetsgivare eller andra. Eftersom arbetsfördelningen
              inom regeringen är sådan att frågor om de förtroendevaldas situation
              tillhör mitt ansvarsområde som demokratiminister så svarar jag
              på interpellationen.
            </seg>
            <seg n="29939c2a">
              Jag håller med Ingvar Svensson om vikten av att kunna inneha
              politiska förtroendeuppdrag utan risk för repressalier från arbetsgivare
              i form av till exempel hot om uppsägning, eller repressalier från
              andra medborgare. Den fråga som Ingvar Svensson tar upp gäller
              mer specifikt villkoren för våra fritidspolitiker, alltså de förtroendevalda
              som kombinerar ett politiskt uppdrag med ett annat arbete på hel-
              eller deltid.
            </seg>
            <seg n="300b336a">
              Som statsråd kan jag inte, som Ingvar Svensson också påpekar,
              framföra synpunkter i ett enskilt ärende. Därför kan jag inte
              kommentera det specifika fall han tar upp i interpellationen.
              För att i generella ordalag återknyta till villkoren för våra
              fritidspolitiker, så går det säkert i enstaka fall att se en möjlig
              konflikt mellan å ena sidan ett politiskt uppdrag och å andra
              sidan de arbetsuppgifter som man som anställd har.
            </seg>
            <seg n="719a1fa9">
              I normalfallet bör sådana problem kunna hanteras antingen inom
              ramen för bestämmelser om jäv, eller de arbetsrättsliga regler
              som gäller för en viss anställning. Exempelvis finns i 7 § lagen
              (1994:260) om offentlig anställning, LOA, regler om att en offentliganställd
              inte får ha någon anställning eller något uppdrag eller utöva
              någon annan verksamhet som kan rubba förtroendet för hans eller
              någon annan arbetstagares opartiskhet i arbetet eller som kan
              skada myndighetens anseende. Av kollektivavtal kan följa kompletterande
              regler om bisysslor. Ett eventuellt beslut enligt lagen om offentlig
              anställning att en bisyssla är otillåten kan angripas av arbetstagaren
              vid domstol om denne inte är nöjd med beslutet.
            </seg>
            <seg n="353b1a76">
              Den konkreta fråga som Ingvar Svensson ställer har dock ett bredare
              fokus i och med att han även nämner risken för repressalier mot
              förtroendevalda från andra än arbetsgivaren. Därför vill jag understryka
              att regeringen har ett ansvar för att kontinuerligt se över de
              förtroendevaldas villkor och för att undanröja hinder för att
              människor ska kunna åta sig politiska uppdrag. Regeringens arbete
              inom detta område behandlas dels i demokratipropositionen (prop.
              2001/02:80), dels i demokratiskrivelsen (skr. 2003/04:110) som
              lades fram för riksdagen våren 2004.
            </seg>
            <seg n="24827a1e">
              Ett av demokratipolitikens mål är att öka antalet förtroendevalda.
              Den uppföljning som har gjorts av de förbättringar av de förtroendevaldas
              villkor som hittills har genomförts visar att olika åtgärder har
              fått genomslag, men också att det finns ett fortsatt behov av
              förbättringar. Speciellt vill jag i detta sammanhang nämna att
              regeringen har tillsatt en parlamentarisk kommitté som arbetar
              med förslag till åtgärder mot hot och våld som riktas mot våra
              förtroendevalda. Den här kommittén ska vara färdig med sitt arbete
              under nästa vår, och i kommitténs uppdrag ingår bland annat att
              överväga om det i något avseende finns behov av att förändra skyddet
              för förtroendevalda.
            </seg>
            <seg n="8aca35a6">
              Sammanfattningsvis har jag därför i dagsläget inte för avsikt
              att vidta ytterligare åtgärder i denna fråga.
            </seg>
          </u>
          <note type="speaker" n="77920b6a">
            Anf. 28 INGVAR SVENSSON (kd):
          </note>
          <u who="ingvar_svensson_8b2598" xml:id="i-201493d0de88665a-0" n="1e79a347">
            <seg n="c7485659">
              Herr talman! Jag tackar statsrådet för svaret på min interpellation.
              Jag har först några formalistiska synpunkter. Interpellationen
              väcktes den 3 februari, och det är i dag den 11 mars. Riksdagsordningen,
              som finns i den bok jag har här, föreskriver att den ska besvaras
              inom 14 dagar. Vi i konstitutionsutskottet brukar ha tummen i
              ögat på regeringen när det gäller de sakerna.
            </seg>
            <seg n="0194e217">
              Jag vill därför påpeka att det är viktigt att interpellationerna
              besvaras inom den tidsrymd som riksdagsordningen anger. Annars
              bör man försöka ändra riksdagsordningen om man inte tycker att
              det är tillräckligt. Nu passar den här tiden mig i och för sig
              bra, och jag har inte några personliga klagomål. Men man måste
              påpeka att riksdagsordningen har en ordning för hur man besvarar
              interpellationer.
            </seg>
            <seg n="369bffa9">
              Jag var också förvånad över att jag inte ens fick ett svar inom
              14-dagarsperioden om att svaret var försenat. Det meddelandet
              inkom till kammarkansliet först den 21 februari. Det intressanta
              var att man meddelade att skälet till dröjsmålet var att oklarheter
              förelegat om vilket statsråd som ska besvara interpellationen.
              Jag log när jag såg detta. Man skulle kunna raljera över förvirringen
              inom regeringen. Men det är kanske inte Jens Orbacks fel, så vi
              behöver inte ta någon debatt om den biten.
            </seg>
            <seg n="73ed2073">
              Jag ställde interpellationen till Bosse Ringholm. Det gjorde
              jag mycket medvetet. Bosse Ringholm har ansvar för vallagstiftningen
              och grundlagsregleringen när det gäller det politiska systemet.
              Om man skulle titta på den kommunaldemokratiska delen ansvarar
              statsrådet Österberg för just den delen. Jens Orback har ansvar
              för demokratienheten. Men den har å andra sidan inga lagstiftningsbefogenheter
              i sig, utan då måste man samarbeta med andra enheter på departementet.
              Det var ingen tillfällighet att jag riktade interpellationen till
              Bosse Ringholm. Men det är möjligt att han tyckte att han inte
              ville svara på den. Det kanske inte heller Jens Orback kan hjälpa.
            </seg>
            <seg n="b55e25e4">
              Så till själva sakfrågan. I interpellationen tar jag upp ett
              intressant fall. Det måste man ha, annars finns det inte någon
              utgångspunkt för en interpellation. Man kan inte bara föra ett
              abstrakt resonemang. Som jag skriver i interpellationen, och som
              statsrådet också noterar, kan ett statsråd inte kommentera det
              enskilda fallet. Men det är principiellt väldigt intressant.
            </seg>
            <seg n="75c49592">
              En biskop utövar påtryckningar på en diakon därför att hon är
              suppleant i en socialnämnd och sitter som nämndeman i en tingsrätt
              och vill att hon ska avsäga sig dessa uppdrag eftersom det inte
              är förenligt med uppdraget som diakon. Dessutom kompliceras det
              hela av att vigningsuppgiften som diakon innehas av domkapitlet
              medan anställningsförhållandet sköts av en lokal kyrklig samfällighet.
            </seg>
            <seg n="f931aacf">
              När jag började forska i detta blev det väldigt intressant. Det
              visade sig nämligen att det inte finns något direkt lagligt stöd,
              möjligtvis underförstått, för att inneha ett offentligt politiskt
              uppdrag.
            </seg>
            <seg n="5559e31a">
              När jag var ung fick jag lära mig i samhällskunskap och sedermera
              i statskunskap att det fanns en skyldighet för varje svensk medborgare
              att ställa upp på offentliga uppdrag. Nu har möjligtvis den regeln
              tagits bort. Jag har inte hunnit efterforska när, var och hur
              detta skett. Men för mig blev denna frågeställning principiellt
              intressant.
            </seg>
            <seg n="18c00012">
              Har man rätt att inneha ett politiskt uppdrag? Kan man av andra
              tvingas bort från ett sådant av olika skäl? Där är svaret något
              svagt. Det ger ingen indikation att det behövs en sådan lagregel.
              Jag tror att det behövs att man tar initiativ till att skapa en
              sådan grund för ett politiskt uppdrag.
            </seg>
            <seg n="caed75f9">
              I svaret är det en liten missuppfattning. Jag fokuserade inte
              på fritidspolitiker, även om det i exemplet är en fritidspolitiker.
              Jag fokuserar inte heller på repressalier i form av hot mot förtroendevalda
              utan på den generella rätten att inneha ett politiskt uppdrag.
              Jag hoppas att statsrådet vill ta initiativ i den frågeställningen.
            </seg>
          </u>
          <note type="speaker" n="f1ccdb60">
            Anf. 29 LARS-IVAR ERICSON (c):
          </note>
          <u who="unknown" xml:id="i-367caefa8c779707-14" n="b82c5466">
            <seg n="af30779b">
              Herr talman! Först vill jag rikta ett tack till Ingvar Svensson
              som har ställt interpellationen och till statsrådet. Jag noterar
              särskilt åsikten att ett av demokratipolitikens mål är att öka
              antalet förtroendevalda. Det tycker jag att positivt. Visst behövs
              det människor med varierande yrkes- och livserfarenhet för att
              kunna fatta beslut i olika nämnder och styrelser. Jag tror att
              samtliga politiska partier instämmer i detta.
            </seg>
            <seg n="1a17b820">
              Jag känner väl till bakgrunden till interpellationen. Jag satt
              med vid det kommunfullmäktigesammanträde där diakonens avsägelse
              skulle behandlas. Jag kan vittna om den förvåning och den upprördhet
              som kommunfullmäktiges ledamöter visade den kvällen. Att människor
              åtar sig politiska uppdrag även om de innehar en vigningstjänst
              i kyrkan är för mig en självklarhet. Men vår biskop ifrågasätter
              om präster och diakoner kan fungera i en socialnämnd.
            </seg>
            <seg n="91585b44">
              Jag har själv haft förmånen att flera perioder få sitta i två
              kommuners socialnämnder och har inte upplevt någon konflikt mellan
              att vara präst och nämndledamot. Det har gått bra att hålla isär
              rollerna som själasörjare och förtroendevald. Som politiker är
              jag med att besluta utifrån det underlag som tjänstemännen berett.
              Skulle något ärende gälla en person som jag har haft kontakt med
              som själasörjare skulle jag förstås anmäla jäv. Vi kan jämföra
              med situationen att ett ärende rör en släkting, god vän eller
              granne. Då avstår jag på samma sätt från att delta i överläggningarna.
              När jag anmäler jäv är jag inte skyldig att ange någon orsak.
            </seg>
            <seg n="d9f62962">
              Att en arbetsgivare, eller som i detta fall en biskop med makt
              att bestämma om en vigningstjänst, ska avgöra om en person får
              sitta i en socialnämnd förefaller mig högst besynnerligt. Gränsdragningen
              till vad som är lämpliga politiska uppdrag måste vara upp till
              diakoner och präster att själva avgöra.
            </seg>
            <seg n="e51886fa">
              Rätten för envar att engagera sig politiskt och att få ledighet
              för att fullgöra politiska uppdrag måste vara en del av det demokratiska
              samhället. Vi får hoppas att även kyrkans anställda också i fortsättningen
              kan vara med i olika nämnder, inklusive socialnämnden, utan att
              få ta emot vädjanden eller hot om att lämna sina politiska uppdrag.
            </seg>
            <seg n="b25a6e3e">
              Genom massmedier vet jag att biskopen har för avsikt att genom
              att motionera föra frågan vidare till kyrkomötet. Kyrkomötet är
              Svenska kyrkans riksdag. Där följer vi kyrkoordningen. Där finns
              inget om att en person med vigningstjänst inte skulle kunna vara
              politiskt aktiv. Hundratals personer med vigningstjänst och med
              uppdrag i socialnämnder får vänta till kyrkomötets sammanträde
              i oktober för besked.
            </seg>
            <seg n="d20f4912">
              Därför är det mycket bra att statsrådet i sitt svar betonar att
              det är viktigt att kunna inneha politiska uppdrag utan risk för
              repressalier från arbetsgivare eller andra. Jag skulle önska att
              statsrådet tog initiativ till ett möte med Svenska kyrkan för
              att klargöra arbetsrättsregler, demokratiska rättigheter, reglerna
              i kommunallagen och alla andra bestämmelser som är relevanta i
              den situation som nu har uppkommit. Jag undrar om statsrådet är
              beredd att ta ett sådant initiativ.
            </seg>
          </u>
          <note type="speaker" n="d0271f69">
            Anf. 30 Statsrådet JENS ORBACK (s):
          </note>
          <u who="unknown" xml:id="i-367caefa8c779707-15" n="b82c5466">
            <seg n="a0c2bbd8">
              Herr talman! Regeringsformen tillförsäkrar alla medborgare ett
              antal grundläggande fri- och rättigheter. Bland dessa finns föreningsfriheten,
              som ytterst garanterar medborgarnas möjlighet att åta sig och
              inneha politiska förtroendeuppdrag.
            </seg>
            <seg n="ed2ea120">
              Med vissa undantag gäller dock dessa fri- och rättigheter det
              allmänna och inte mellan enskilda, mellan enskilda privatpersoner
              och företag och så vidare.
            </seg>
            <seg n="c262ec0d">
              Dock tycker inte jag att det här är en speciell fråga. Jag kan
              inte gå in på det specifika exemplet, men låt mig ta ett annat
              exempel. Om någon jobbar på Sveriges Television, på programmet
              Rapport, och också innehar ett fritidspolitikeruppdrag så skulle
              jag vara mycket skeptisk som arbetsgivare till huruvida den personen
              skulle kunna ha uppdraget på Rapport samtidigt som han eller hon
              hade ett politiskt uppdrag.
            </seg>
            <seg n="7f6636c1">
              Jag tror att det också i fortsättningen, trots våra grundläggande
              fri- och rättigheter när det gäller att ha ett förtroendeuppdrag,
              kommer att vara tvister i enskilda fall mellan arbetstagare och
              arbetsgivare huruvida ett politiskt uppdrag är förenligt med den
              syssla som man är anställd för. Därför tror jag att det är svårt.
              Jag har också lyssnat till hur KU resonerar om att ta in detta
              i grundlagen.
            </seg>
            <seg n="a2c058a0">
              Däremot har man rätt som arbetstagare att erinra mot arbetsgivarens
              beslut. Det kan man antingen göra som offentliganställd inom lagen
              för offentlig anställning eller, om man är privatanställd, inom
              ramen för kollektivavtalet och föra det till tingsrätt eller till
              arbetsdomstol. Mycket svårare än så tycker jag inte att det är.
            </seg>
          </u>
          <note type="speaker" n="92c94756">
            Anf. 31 INGVAR SVENSSON (kd):
          </note>
          <u who="ingvar_svensson_8b2598" xml:id="i-201493d0de88665a-1" n="1e79a347">
            <seg n="ee6d1832">
              Herr talman! Jag tycker att det är lite bekymmersamt att statsrådet
              har en så passiv hållning till detta. Det är riktigt som han säger;
              man kan säkert säga att underförstått finns rättigheten att ha
              ett politiskt uppdrag. Men problemet uppstår när det inte finns
              en tydlighet i lagstiftningen så att till exempel kyrkan eller
              andra civilrättsliga organisationer, företag och så vidare har
              klart för sig att detta är en generell rätt.
            </seg>
            <seg n="2d29edf2">
              Sedan måste man givetvis kunna ha undantag. Det exempel som Jens
              Orback tar upp är relevant i sammanhanget. Det finns också många
              andra. Man kan ju inte sitta som kommundirektör och dessutom vara
              ledamot av kommunfullmäktige. Det är inte rimligt.
            </seg>
            <seg n="92be93ae">
              Jag efterlyser att man tar initiativ till att skapa en generell
              rätt för att inneha ett offentligt politiskt uppdrag. Sedan får
              man försöka specificera när det ska göras undantag i sammanhanget.
              Jag skulle vilja att statsrådet övergav den passiva hållningen
              och aktivt försökte ta en fajt för att skapa denna generella rätt
              i lagstiftningen.
            </seg>
          </u>
          <note type="speaker" n="649025bd">
            Anf. 32 LARS-IVAR ERICSON (c):
          </note>
          <u who="unknown" xml:id="i-367caefa8c779707-16" n="b82c5466">
            <seg n="4d0102ce">
              Herr talman! Nomineringsprocessen inför valet 2006 på olika nivåer
              är redan i gång. De politiska partierna söker engagerade personer
              som vill åta sig olika politiska uppdrag. Alla yrkesgrupper måste
              få engagera sig i politiken. Det tycker jag har framgått av debatten.
            </seg>
            <seg n="ddd403e7">
              Jag tror personligen att det kan vara en fördel att personer
              som har människovårdande yrken får tillfälle att vara förtroendevalda
              i en socialnämnd. Det är viktigt att kyrkan engagerar sig i politiken.
            </seg>
            <seg n="8e18ea5f">
              Jag tror också att sunt förnuft, jävsbestämmelser och LOA-regler
              som statsrådet nämner i sitt svar är fullt tillräckliga grunder
              för att överväga om en person ska kunna åta sig uppdraget att
              verka i en socialnämnd.
            </seg>
            <seg n="3f44f9c5">
              Vi får hoppas att detta olyckliga utspel från en biskop inte
              hämmar rekryteringen av kyrkans folk till politiska uppdrag.
            </seg>
            <seg n="6dfdd6e4">
              Ett enskilt ärende har engagerat massmedierna, men många har
              känt sig ifrågasatta i sina politiska uppdrag. Jag hoppas att
              statsrådet kommer att bevaka ärendets fortsatta gång inom Svenska
              kyrkan och eventuellt vidta åtgärder.
            </seg>
          </u>
          <note type="speaker" n="a89c0fb4">
            Anf. 33 Statsrådet JENS ORBACK (s):
          </note>
          <u who="unknown" xml:id="i-367caefa8c779707-17" n="b82c5466">
            <seg n="ef134f05">
              Herr talman! Jag kan tillförsäkra Lars-Ivar Ericson och även
              Ingvar Svensson att jag kommer att följa de här frågorna.
            </seg>
            <seg n="28ab4a01">
              Jag hade nyligen ett möte med representanter från förtroendevalda
              och representanter för de olika partierna i syfte att öka antalet
              förtroendevalda. I den problematik som då togs upp var det ingen
              person som berörde problemet med att fritidspolitiker eller andra
              politiskt förtroendevalda inte tog sina uppdrag därför att de
              skulle få repressalier från arbetsgivare och så vidare.
            </seg>
            <seg n="e258ecc5">
              Jag tvekar inte när det gäller att det problem som ni tar upp
              finns, men det tycks inte finnas något generellt problem i detta
              sammanhang. Att införa en annan lagstiftning när inte problematiken
              är klarlagd tycker jag är att förhasta sig.
            </seg>
            <seg n="efc62ff9">
              Däremot vill jag nämna det arbete som vi gör för att öka antalet
              fritidspolitiker. Jag vill rikta det tyngst vägande skälet till
              att vi har färre fritidspolitiker tillbaka till er. Det är bland
              annat kommunsammanslagningarna, men det är också sammanslagningarna
              och borttagandena av stadsdelsnämnder runtom i Sverige. Många,
              inte minst borgerliga partier, företräder en sådan politik. Jag
              hoppas att inte ni fullföljer den. Det ger alldeles för få möjligheter
              för medborgare att komma nära sina förtroendevalda. Jag kommer
              själv från en bakgrund som fritidspolitiker i en stadsdelsnämnd,
              och där kunde jag se vilket bra demokratiskt instrument detta
              är för att komma nära medborgarna. Det skapar också fler träffytor
              mellan förtroendevalda och medborgare.
            </seg>
            <seg n="fabc93e8">
              Jag hoppas alltså att ni inte själva verkar för att minska antalet
              förtroendevalda genom att ta bort politiska uppdrag.
            </seg>
          </u>
          <note type="speaker" n="c5a5eff4">
            Anf. 34 INGVAR SVENSSON (kd):
          </note>
          <u who="ingvar_svensson_8b2598" xml:id="i-201493d0de88665a-2" n="1e79a347">
            <seg n="bdba4736">
              Herr talman! Jag hoppas att statsrådet vill arbeta vidare för
              att rätten att inneha politiska uppdrag ska ges en starkare ställning.
            </seg>
            <seg n="7a8c4260">
              Det är glädjande att det inte är något stort problem. Men problemet
              är att det har uppstått ett problem och att det kan växa. Det
              kan vara en boll som kommer i rullning. En arbetsgivare eller
              någon part kan ha en dold agenda, men utnyttjar möjligheten att
              rikta repressalier mot någon för att man har ett visst politiskt
              uppdrag. Det kan till exempel gälla att man ogillar det politiska
              parti som vederbörande representerar.
            </seg>
            <seg n="6b55ac42">
              Det kan alltså dyka upp problem, och det är därför jag efterlyser
              en tydlighet i agerandet från regeringens sida. Jag fruktade att
              Jens Orback skulle kasta frågan tillbaka till mig eftersom jag
              sitter i Grundlagsutredningen, men han gjorde inte det. Vi ska
              ju utreda valsystemet, och där får vi anledning att ta upp den
              här typen av frågeställningar.
            </seg>
            <seg n="a0348126">
              Jag vill tacka statsrådet för debatten, och jag hoppas att statsrådet
              aktivt vill engagera sig till stöd för att man ska kunna inneha
              ett politiskt uppdrag.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="8d06cb2c">
            9 § Svar på interpellation 2004/05:366 om sexklubbars könsdiskriminerande
            reklam
          </note>
          <note type="speaker" n="c9144c00">
            Anf. 35 Statsrådet JENS ORBACK (s):
          </note>
          <u who="unknown" xml:id="i-367caefa8c779707-18" n="b82c5466">
            <seg n="a8994c15">
              Herr talman! Inger Davidson har frågat mig vad jag avser att
              göra för att förhindra sexklubbarnas verksamhet och den aggressiva
              könsdiskriminerande reklam som de bedriver.
            </seg>
            <seg n="0e7e3778">
              Som Inger Davidson beskriver vet vi att det förekommer kriminell
              verksamhet i form av till exempel koppleri, köp av sexuella tjänster,
              narkotikabrott och misshandel i anslutning till sexklubbarna.
              Denna del av verksamheten kan vi komma åt genom den rådande lagstiftningen.
              I detta sammanhang bör också framhållas att det enligt ordningslagen
              (1993:1617) är förbjudet att anordna offentlig pornografisk föreställning.
              Den som uppsåtligen eller av oaktsamhet anordnar en offentlig
              tillställning i strid mot förbudet kan dömas till böter eller
              fängelse i högst sex månader.
            </seg>
            <seg n="e8224d7c">
              Sexklubbars och de reklambärande bilarnas kvinnoförnedrande budskap
              ska givetvis motarbetas. Denna fråga är prioriterad och ryms inom
              sexualiseringen av det offentliga rummet, som är ett av fem fokusområden
              inom regeringens fastlagda jämställdhetspolitik under mandatperioden.
            </seg>
            <seg n="69c1cfa6">
              Den grundläggande orsaken till att dessa klubbar existerar och
              att reklamen finns handlar om att vi lever i en könsmaktsstruktur.
              Mer specifikt är det mäns efterfrågan som är grundorsaken och
              drivkraften, medan normaliseringen av kvinnoförnedrande bilder,
              utsagor och handlingar möjliggör dess fortsatta existens.
            </seg>
            <seg n="14297fd3">
              För att motverka denna normalisering av kvinnoförtrycket är det
              viktigt att satsa på medvetandegörande och kunskapshöjande insatser,
              opinionsbildning och attitydförändrande åtgärder. Att främja de
              goda krafterna som arbetar med denna fråga är en förutsättning
              för att få till stånd en långsiktig förändring. Nyligen beviljade
              därför regeringen 2,5 miljoner kronor till ideella organisationer
              för arbete mot sexualiseringen av det offentliga rummet. Dessa
              organisationer har stor kunskap och lång erfarenhet av att arbeta
              med dessa frågor. Vi kommer att följa detta arbete noga och ta
              till oss dess resultat.
            </seg>
            <seg n="453458a9">
              Utmaningen just nu handlar också om att analysera och formulera
              konkreta åtgärder som regeringen kan vidta gällande denna fråga.
              Det pågår därför ett arbete inom detta område. Regeringskansliet
              har bland annat knutit till sig forskare, representanter från
              organisationer och från reklam- och mediebranschen för att dessa
              ska bidra med sin expertkunskap.
            </seg>
            <seg n="b84bcb5a">
              Sexualiseringen av det offentliga rummet är en bred fråga som
              handlar om påverkan i vårt vardagsliv genom reklam, tv och ett
              medieutbud i förändring, bland annat genom Internet och ny informationsteknik.
              De redskap och metoder som står till buds handlar här i stor utsträckning
              om riktlinjer, självreglerande organ och påverkanskanaler som
              finns utanför lagstiftningen. Exempel på sådana vägar är etiska
              riktlinjer för medieproducenter och att se över effektiviteten
              hos de självreglerande organ som finns. Sexualiseringen av det
              offentliga rummet handlar också om konkreta övergrepp och kränkningar
              av kvinnor och flickor i deras vardagsliv, men också exempelvis
              på de sexklubbar som Inger Davidson tar upp i sin interpellation.
              Därför kan vi inte utesluta också en översyn av hur lagstiftningen
              ser ut på exempelvis reklamområdet.
            </seg>
            <seg n="86085c92">
              Arbetet på detta viktiga område är, som sagt, pågående, och jag
              avser att avvakta resultatet av de insatser vi påbörjat.
            </seg>
          </u>
          <note type="speaker" n="10078cf1">
            Anf. 36 INGER DAVIDSON (kd):
          </note>
          <u who="unknown" xml:id="i-367caefa8c779707-19" n="b82c5466">
            <seg n="b179e273">
              Herr talman! Tack för svaret. Det är jättebra att det pågår ett
              arbete, men det vore väldigt bra om det blev något resultat av
              det arbetet också. Det här inte precis någon ny fråga. Helsingforsarna
              har upprörts i åratal över att det kör omkring bilar på stan med
              jättestora bilder på lättklädda kvinnor i utmanande positioner
              som ska locka folk till porrklubbar. Hur kan Jens Orback då påstå
              att det är en prioriterad fråga att få bort dem? Det har pågått
              i åratal. Vi har en lag som förbjuder sexköp, men det går inte
              att med lagliga medel stoppa reklam för sexköp. Hur går det ihop?
            </seg>
            <seg n="b9b1e295">
              Det är klart att det är detta det handlar om. Porrklubbarna är
              ju de nya sambandscentralerna för försäljning av sex nu när gatuprostitutionen
              har trängts tillbaka. Det finns, som sagt, belägg för att det
              förkommer både brott mot sexköpslagen och koppleri i anslutning
              till sexklubbarnas verksamhet, förutom en massa annan brottslig
              verksamhet som knarkförsäljning med mera.
            </seg>
            <seg n="92c0fc3b">
              Problemet med slavhandel ökar hela tiden. Tjejer från närliggande
              länder transporteras hit under falska förespeglingar och tvingas
              sedan till posering och prostitution. Att reklam för den verksamheten
              inte tycks gå att förbjuda är fullständigt ofattbart, och det
              sänder verkligen ut dubbla budskap.
            </seg>
            <seg n="d31ac97c">
              Det har gjorts flera försök att stoppa porrklubbsverksamheten
              och reklamen för den. Redan 1998 presenterade vi kristdemokrater
              ett antal förslag, bland annat handlade det om att pröva att beslagta
              bilarna med porreklam genom att tillämpa brottsbalkens bestämmelser
              angående koppleri. Det prövades aldrig.
            </seg>
            <seg n="e2da027c">
              I november förra året avslog vänstermajoriteten i stadshuset
              ett förslag från Kristdemokraterna som gick ut på att staden skulle
              skriva till regeringen och begära åtgärder mot sexklubbarna. Det
              hade man gjort utan framgång tidigare, var svaret. Det stämmer.
              Redan 1999 skrev den borgerliga majoriteten till regeringen för
              att få hjälp att stoppa den här porreklamen, men regeringen gjorde
              ingenting. Nu har den nuvarande majoriteten i stadshuset tänkt
              om och beslutat att än en gång begära hjälp av regeringen. Det
              är den jag också begär här i dag.
            </seg>
            <seg n="c63ddafa">
              Just nu ligger ett ärende hos länsrätten, och det handlar om
              att fullmäktige i Helsingfors ville göra ett tillägg i de allmänna
              lokala ordningsföreskrifterna för att kunna förbjuda de här bilarna
              med porreklam. Nu har länsstyrelsen avslagit det med motiveringen
              att förbudet skulle strida mot yttrandefriheten.
            </seg>
            <seg n="ffe0aab6">
              Då är min första fråga: Delar Jens Orback länsstyrelsen bedömning
              att det strider mot yttrandefriheten att förbjuda reklam som går
              ut på att försälja kvinnokroppar?
            </seg>
          </u>
          <note type="speaker" n="25f3e160">
            Anf. 37 Statsrådet JENS ORBACK (s):
          </note>
          <u who="unknown" xml:id="i-367caefa8c779707-20" n="b82c5466">
            <seg n="5b1cb8ed">
              Herr talman! Som statsråd kan jag inte recensera en dom i länsrätten
              och säga huruvida den är bra eller dålig. Det tror jag Inger Davidson
              vet. Jag känner till det initiativ som man tog i Helsingforss
              stad där man beslutade sig för att detta var en kränkning av det
              offentliga rummet. Man ville därmed förbjuda dessa bilar, något
              som länsstyrelsen undanröjde med hänsyn till yttrandefriheten.
            </seg>
            <seg n="9b9d491d">
              Jag vet också att om jag i dag skulle komma med ett förslag till
              konstitutionsutskottet om ett förbud för denna reklam skulle konstitutionsutskottet
              svara att detta står i strid med yttrandefriheten och att jag
              måste pröva alla andra möjligheter för att se om jag på något
              annat sätt kan få bukt med denna förnedrande reklam, vilket också
              konstitutionsutskottet har uttalat att det är. Därför har jag
              för avsikt att på så kort tid som möjligt återigen ta till mig
              de resultat som kommer från de projekt som vi nu har gett medel
              till. Vi kallar också till oss experter för att se vad vi ytterligare
              kan göra. Vi kommer också att med intresse följa den norska lagstiftning
              som finns.
            </seg>
            <seg n="17aafdfc">
              Jag tror att Inger Davidson vet att jag är engagerad i de här
              frågorna. Jag hade förmånen att jobba med de här frågorna tillsammans
              med Inger Davidson när hon hade dem på sitt bord. Det är en väldigt
              svår väg att gå fram när det gäller lagstiftning, men låt oss
              inte undvika detta när vi har prövat alla andra metoder. Men jag
              måste göra ytterligare försök med självsanering och för att hitta
              andra vägar, annars tror jag inte att jag har möjlighet att få
              det genom konstitutionsutskottet och genom riksdagen. Jag välkomnar
              också ytterligare förslag från Inger Davidson för att ta itu med
              de här mycket kränkande bilderna som rullar runt på stan.
            </seg>
            <seg n="ce5273c5">
              Utifrån de internationella besök som jag har gjort den senaste
              veckan var jag bland annat hos kvinnokommissionen i New York skulle
              jag vilja tala om vilken stor respekt man har för svensk lagstiftning,
              inte minst när det gäller sexhandel. Sverige är unikt som har
              en lagstiftning där vi straffbelägger köp av sexuella tjänster.
              Regeringen ser köp av sexuella tjänster som en del av mäns våld
              mot kvinnor. Den lagstiftningen har visat sig vara väldigt resultatgivande,
              inte minst när det gäller handel med kvinnor. Sverige har betydligt
              mindre trafficking , som inte är något annat än människohandel
              och slavhandel, än vad våra närmaste grannar i Europa har.
            </seg>
            <seg n="c026cf49">
              Nu arbetar vi med att försöka exportera den lagen. Därför har
              vi också en handlingsplan och en grupp som arbetar inom Regeringskansliet
              för att sprida denna lyckosamma lag ut i världen.
            </seg>
          </u>
          <note type="speaker" n="529c7340">
            Anf. 38 INGER DAVIDSON (kd):
          </note>
          <u who="unknown" xml:id="i-367caefa8c779707-21" n="b82c5466">
            <seg n="33fab0dc">
              Herr talman! Det är intressant att Jens Orback själv vidgar debatten
              lite till att handla om könsdiskriminerande reklam i allmänhet.
              Det var egentligen det som vi om inte direkt samarbetade om så
              i fall hade en del seminarier om ihop när jag var civilminister.
            </seg>
            <seg n="ee1e7ae3">
              De flesta politiker vill ju inte ta i detta, precis som Jens
              Orback faktiskt gör nu också när han säger att detta är så svårt
              och att han ändå kommer att få mothugg så det är ingen idé att
              han ens försöker. Men jag gjorde faktiskt ett försök, och det
              försöket finns i Ds 1994:64 där en utredare tog fram ett förslag
              på hur man skulle kunna komma åt den könsdiskriminerande reklamen
              utan att ändra i yttrandefrihetsgrundlagen. Det handlade helt
              enkelt om ett tillägg i marknadsföringslagen.
            </seg>
            <seg n="4e7d2069">
              Detta lades på hyllan eller i någon byrålåda när Socialdemokraterna
              kom tillbaka till makten 1994. Men jag kan upplysa om att det
              finns om det skulle behövas något underlag inför framtida lagstiftning.
              Jens Orback sade ju i sitt första svar att regeringen inte kan
              utesluta också en översyn av hur lagstiftningen ser ut på exempelvis
              reklamområdet. Jag tycker att det känns lite senkommet när det
              här förslaget har legat i elva år. Det var inte heller särskilt
              pregnant. Min fråga är: Ska det eller ska det inte göras någon
              översyn av lagstiftningen när det gäller att komma åt den här
              reklamen?
            </seg>
            <seg n="219037e4">
              För några år sedan diskuterade vi förbud mot innehav av barnpornografi.
              Yttrandefriheten användes då som ett argument mot det förbudet.
              Jag förstod aldrig hur dokumenterade övergrepp på barn kunde försvaras
              med hjälp av yttrandefrihetsargument.
            </seg>
            <seg n="a4785fc7">
              Nu har dessbättre kritiken mot oss som då jobbade för den förändringen
              tystnat. De flesta inser att skyddet av barn måste vara överordnat
              allt annat, inklusive en förändring av yttrandefrihetsgrundlagen.
            </seg>
            <seg n="6f89c5a8">
              Jag är lika frågande till att försäljning av kvinnor kan försvaras
              med yttrandefrihetsargument. Jag förstår att det kan finnas gränsdragningsproblem
              i vanlig reklam. I det fall vi nu talar om, bilarna som kör omkring
              med porreklam, där kvinnokroppen används för att locka till sexköp
              och annan förnedrande och kränkande behandling av kvinnor, borde
              inte avvägningen vara så svår. Det är ju det det handlar om.
            </seg>
            <seg n="6d42be35">
              Man kör omkring med jättebilder på avklädda kvinnor och säger:
              Kom till den här klubben och utnyttja dem. Det är en så grov kränkning
              att det inte kan råda några avgränsningsproblem.
            </seg>
            <seg n="159e707d">
              Tänker Jens Orback göra en översyn av lagen och åtminstone försöka
              få ett stopp på detta?
            </seg>
          </u>
          <note type="speaker" n="bb0e16b7">
            Anf. 39 Statsrådet JENS ORBACK (s):
          </note>
          <u who="unknown" xml:id="i-367caefa8c779707-22" n="b82c5466">
            <seg n="d837a957">
              Herr talman! Jag kan i det mesta hänvisa till mitt föregående
              svar. Vi har delat ut 2,5 miljoner kronor till olika projekt.
              Det intressanta i de projekten är dels kartläggningen, dels utbildning,
              information och opinionsbildning. Det gäller att se och lära sig
              vad bilderna står för.
            </seg>
            <seg n="c436bfd6">
              I den värsta av världar blir detta normalt. Det är något som
              sjunker in och blir en normalisering och stereotypisering av kvinnors
              och mäns roll, en objektifiering och underordning.
            </seg>
            <seg n="b3ca0ac3">
              Jag försäkrar, precis som jag gjorde i mitt svar, att en sista
              utväg är att överväga lagstiftning. För att den ska gå igenom
              i riksdagen måste det vara en sista utväg och jag måste visa att
              jag i övrigt har gjort vad som står i regeringens makt.
            </seg>
            <seg n="8fa209de">
              Jag kan ändå glädja Inger Davidsson med att det också händer
              saker.
            </seg>
            <seg n="8cc7108f">
              Något som vi har sett med oro på klubbarna är utnyttjande av
              ungdomar när det gäller sexuell posering. Den rekryteringen av
              unga människor vill vi stoppa. Därför har det lagts ett förslag
              och riksdagen har antagit regeringens proposition. Den 1 april
              2005 träder en lagändring i kraft som ska hindra utnyttjande av
              barn och ungdomar för sexuell posering.
            </seg>
          </u>
          <note type="speaker" n="95d37504">
            Anf. 40 INGER DAVIDSON (kd):
          </note>
          <u who="unknown" xml:id="i-367caefa8c779707-23" n="b82c5466">
            <seg n="f2297338">
              Herr talman! Jag tycker att initiativet för att motverka sexualiseringen
              av det offentliga rummet är jättebra, men det täcker inte riktigt
              in detta. Det här är så utpräglat kränkande. Vi behöver inte lära
              oss mer. Jag kan förstå att Jens Orback som ny minister tycker
              att det här är en fråga som han måste tränga in ifrån allra första
              början.
            </seg>
            <seg n="476dcc93">
              Så kan det inte vara. Eftersom Socialdemokraterna byter ministrar
              så ofta kommer vi aldrig till skott om varje ny minister säger:
              Nu måste jag lära mig mer innan jag vågar lägga fram ett förslag.
            </seg>
            <seg n="3e13adfe">
              Det finns faktiskt en hel del som vi skulle kunna utnyttja. Jag
              hoppas att Jens Orback tar tag i detta. Jag tror på engagemanget.
              Dessvärre tror jag inte riktigt på att det kommer att genomföras
              i praktiken eftersom det redan nu framhålls hur svårt det är.
            </seg>
            <seg n="db7f9f12">
              Jag tror att man måste gå på. Man måste våga skapa opinion, förändra
              attityder och få med sig opinionen utanför så att det blir ett
              tryck på riksdagen. Då går det att få igenom sådana här förslag.
              Jag tror att det trycket redan är ganska starkt, så jag önskar
              bara lycka till.
            </seg>
          </u>
          <note n="e6df841d">
            Förändra lagstiftningen, Jens Orback.
          </note>
          <note type="speaker" n="dc790575">
            Anf. 41 Statsrådet JENS ORBACK (s):
          </note>
          <u who="unknown" xml:id="i-367caefa8c779707-24" n="b82c5466">
            <seg n="96e79a92">
              Herr talman! Avslutningsvis vill jag bara säga att det är bra
              att veta att jag kan räkna med kd:s stöd vid en eventuell slutsats
              om att vi inte kommer vidare utan att också ta till lagstiftning.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="7d54b0ef">
            10 § Svar på interpellation 2004/05:402 om överförmyndare
          </note>
          <note type="speaker" n="24a83eee">
            Anf. 42 Statsrådet JENS ORBACK (s):
          </note>
          <u who="unknown" xml:id="i-367caefa8c779707-25" n="b82c5466">
            <seg n="95d3490c">
              Herr talman! Hillevi Larsson har frågat justitieminister Thomas
              Bodström vilka åtgärder justitieministern avser att vidta för
              att bekämpa hot och andra former av trakasserier mot tjänstemän
              vid kommunernas överförmyndarmyndigheter samt om justitieministern
              avser att se över möjligheten att tjänstemän vid dessa kommunala
              myndigheter ska komma att omfattas av ett sekretesskydd.
            </seg>
            <seg n="0f02e825">
              Överförmyndare och ledamöter i överförmyndarnämnd väljs av kommunfullmäktige
              på fyra år och innehar således ett förtroendeuppdrag. De kan delegera
              att avgöra vissa grupper av ärenden till en kommunal tjänsteman
              med behövlig kompetens. Eftersom arbetsfördelningen inom regeringen
              är sådan att frågor om de förtroendevaldas situation tillhör mitt
              ansvarsområde som demokratiminister så svarar jag på interpellationen.
            </seg>
            <seg n="70512004">
              Det finns flera brott som aktualiseras när det gäller hot och
              våld mot förtroendevalda och tjänstemän. Bland dessa kan nämnas
              olaga tvång, olaga hot, ofredande, förtal, förolämpning samt våld,
              hot och förgripelse mot tjänsteman.
            </seg>
            <seg n="a5b170d4">
              Det är mycket allvarligt för vårt representativa demokratiska
              system med hot, trakasserier och våld som riktas mot förtroendevalda.
              Det är i ett demokratiskt samhälle oacceptabelt att människor
              som väljer att engagera sig politiskt därigenom utsätter sig själva
              och sina närstående för en reell risk att bli utsatta för hot
              eller våld. Mot bland annat denna bakgrund har regeringen tillsatt
              en parlamentarisk kommitté som arbetar med förslag till åtgärder
              som motverkar och förebygger hot och våld som riktas mot våra
              förtroendevalda. Kommittén ska redovisa sitt arbete under våren
              2006 och i kommitténs uppdrag ingår bland annat att kartlägga
              och analysera förekomsten av hot och våld mot förtroendevalda
              samt överväga om det i något avseende finns behov av att förändra
              skyddet för de förtroendevalda. Kommittén har inte i uppdrag att
              arbeta med förslag till åtgärder som motverkar och förebygger
              hot och våld som riktas mot tjänstemän men resultatet av kommitténs
              arbete bör i vissa avseenden kunna användas då hot, trakasserier
              och våld riktas mot kommunala tjänstemän.
            </seg>
            <seg n="2ed6798a">
              Hillevi Larsson har också frågat om sekretesskyddet för befattningshavare
              vid dessa myndigheter ska ses över. I sekretesslagen finns redan
              i dag en bestämmelse om sekretess i myndigheternas personaladministrativa
              verksamheter för uppgifter om enskilds personliga förhållanden,
              om det kan antas att någon enskild eller någon närstående till
              den enskilde utsätts för våld eller annat allvarligt men om uppgiften
              röjs.
            </seg>
            <seg n="d3bb43de">
              Vissa yrkesgrupper är dock mer utsatta för hot och trakasserier
              än andra. När det gäller sådana myndigheter där personalen särskilt
              kan riskera att utsättas för våld eller annat allvarligt men har
              regeringen därför getts möjlighet att föreskriva extra stark sekretess
              för vissa typer av uppgifter till exempel adressuppgifter. Sådan
              sekretess har också införts för till exempel polis- och åklagarmyndigheterna.
            </seg>
            <seg n="35f900d2">
              Det bör alltid krävas goda och starka skäl för att inskränka
              offentlighetsprincipen. Regeringen har inte fått någon begäran
              om förstärkt personaladministrativ sekretess från överförmyndare
              och överförmyndarnämnder. Det finns därför för närvarande inte
              tillräckligt underlag för att bedöma det faktiska behovet av förstärkt
              sekretess när det gäller överförmyndarna.
            </seg>
            <seg n="2d4d95c7">
              Jag vill avslutningsvis framhålla betydelsen av att hot och våld
              mot förtroendevalda nu utreds. Det ska bli intressant att se vad
              kommittén kommer fram till och vad en fortsatt beredning av frågan
              kan ge. I avvaktan på detta avser jag inte nu att ta initiativ
              till några ytterligare åtgärder beträffande hot, trakasserier
              och våld mot förtroendevalda.
            </seg>
          </u>
          <note type="speaker" n="7983a7fa">
            Anf. 43 HILLEVI LARSSON (s):
          </note>
          <u who="hillevi_larsson_67e0bc" xml:id="i-99e69d81e6901cf5-0" n="df21ca3c">
            <seg n="9a14e3e2">
              Herr talman! Det är glädjande att den här kommittén har tillsatts.
              Det är ett väldigt viktigt uppdrag kommittén har. Jag hoppas bara
              att inte tjänstemännen hamnar mellan stolarna.
            </seg>
            <seg n="f6cc38f3">
              Kommittén handlar ju framför allt om förtroendevalda. Det är
              mycket angeläget att även tjänstemän ska kunna känna sig trygga
              i tillvaron. Det handlar faktiskt om grundtryggheten för dessa
              människor.
            </seg>
            <seg n="8b10917d">
              Jag vet att ministern inte kan kommentera enskilda fall, men
              jag vill ändå nämna några fall som visar hur det kan gå till.
            </seg>
            <seg n="338facce">
              En människa har satts under förvaltare och upplever att det är
              långsiktiga behov som går före kortsiktiga behov. Förvaltaren
              väljer alltså att betala mat, hyra och försäkring. Detta kan uppröra
              huvudmannen, eller den som är satt under förvaltare. Risken är
              då att denna person går vidare och vänder sig till överförmyndaren,
              och i större kommuner bärs bördan där väldigt mycket upp av de
              tjänstemän som arbetar där.
            </seg>
            <seg n="2146ed8d">
              Ett annat fall kan det vara när två gode män har hand om ett
              underårigt barn. Konflikter mellan dessa gode män kan då leda
              till att detta går ut över överförmyndarens tjänstemän. Det kan
              vara en dragkamp som handlar om vårdnad om barnet och inflytande
              över barnets liv. I detta spel kan tidigare skilsmässor, konflikter,
              missbruk och så vidare dras upp, och man kan då använda personuppgifter
              hos överförmyndarens tjänstemän för att försöka förbättra sin
              situation.
            </seg>
            <seg n="737aaad8">
              Vad det rent konkret handlar om är att dessa personer har rätt
              att ringa till kommunen och få ut personuppgifter om exempelvis
              en enskild jurist som jobbar hos överförmyndaren hennes eller
              hans personnummer, personliga hemadress, hemtelefonnummer och
              till och med meritförteckning, cv. Det är alltså väldigt personliga
              uppgifter som röjs och som kan användas dels för egen vinning,
              dels för rena hot och trakasserier.
            </seg>
            <seg n="ca0237a6">
              Det finns exempel där man ringer hem till tjänstemannens familj
              när denne inte hunnit komma hem från jobbet utan minderåriga barn
              svarar och då utsätts för hot. Man ringer till tjänstemannen och
              säger: Vi vet var dina barn går i skola. Vi vet var du bor. Vi
              kan stå där och vänta, och du har ingen chans att förhindra det.
            </seg>
            <seg n="b6af8471">
              Det här leder till personlig katastrof för de berörda tjänstemännen.
              Detta var ju inte vad man väntade sig när man tog jobbet. För
              en förtroendevald är det inte heller vad man väntade sig, men
              det är ändå en lite mer offentlig situation. För dessa tjänstemän
              blir det än mer chockartat att utsättas för de här hoten.
            </seg>
            <seg n="823a098a">
              Det kan dessutom röra sig om fler än ett fall. Alla som är missnöjda
              med sin gode man eller förvaltare vänder ju sig till överförmyndaren,
              som har tillsyn över förvaltare och gode män. Det kan alltså röra
              sig om flera fall och om människor som känt sig kränkta under
              lång tid så att aggressioner har byggts upp.
            </seg>
            <seg n="84de1b12">
              Jag tycker att det är väldigt angeläget att just dessa tjänstemän
              inte faller mellan stolarna med tanke på att man funnit att det
              finns en hotsituation för tjänstemän vid andra myndigheter. Det
              är sorgligt att var man råkar jobba ska avgöra om man ska få det
              här sekretesskyddet.
            </seg>
            <seg n="bb9cf5e0">
              Det är någonting väldigt enkelt de här tjänstemännen begär, nämligen
              att kommunen inte automatiskt ska tvingas lämna ut deras personuppgifter.
              Det skulle betyda oerhört mycket för de berörda människorna.
            </seg>
          </u>
          <note type="speaker" n="f184b803">
            Anf. 44 Statsrådet JENS ORBACK (s):
          </note>
          <u who="unknown" xml:id="i-367caefa8c779707-26" n="b82c5466">
            <seg n="2fb2755e">
              Fru talman! Det är en viktig fråga som Hillevi Larsson tar upp.
              Det är något av grundfundamentet i en demokrati att inte utsättas
              för hot eller repressalier när man jobbar i en myndighet och jobbar
              för människors väl och ve.
            </seg>
            <seg n="5157b651">
              Jag tycker att de fall som Hillevi Larsson tar upp och de fall
              som jag själv har erfarenhet av utifrån mitt kommunala perspektiv
              är så allvarliga att det stundom också finns skäl att kanske ta
              upp frågan om ett utvidgat sekretesskydd. Detta sekretesskydd
              har ofta givits till poliser och åklagare, men när sociala myndigheter
              och tjänstemän inom överförmyndarnämnder också utsätts för denna
              typ av hot kan det finnas skäl att ställa frågan om ett utvidgat
              skydd. Det måste alltid vägas mot offentlighetsprincipen i varje
              enskilt fall jag vill ändå lyfta med detta.
            </seg>
            <seg n="e7255eaa">
              Jag ser med spänning fram emot den utredning kring förtroendevaldas
              situation som kommer att presenteras nästa vår. Vi kommer att
              få ett delbetänkande där vi tittar på hotbilden, och visar det
              sig att denna ökar är det ett väldigt allvarligt hot mot svensk
              demokrati, skulle jag vilja säga. Hillevi Larsson tar ju i sin
              förfrågan upp också tjänstemän, och jag tror att när man tittar
              på hotet mot förtroendevalda finns där också underliggande ett
              hot mot tjänstemän. Inte sällan delegeras ju mycket av myndighetsutövning
              och beslutsfattande till tjänstemän, och det är de som ofta har
              att möta allmänheten.
            </seg>
            <seg n="4be75e1a">
              Det är alltså väldigt viktiga frågor som Hillevi Larsson tar
              upp. Jag skulle dock vilja säga att upplever man som tjänsteman
              detta på en arbetsplats gäller också arbetsmiljölagen. Arbetsgivaren
              har en skyldighet att ombesörja arbetsmiljön på arbetsplatsen.
              Om man upplever dessa hot ska man också så småningom göra polisanmälan,
              och detta faller då under brottsbalken. Jag tror att det är viktigt
              att uppmärksamma detta och att inte dra sig för att göra en dylik
              anmälan.
            </seg>
          </u>
          <note type="speaker" n="120233ad">
            Anf. 45 HILLEVI LARSSON (s):
          </note>
          <u who="hillevi_larsson_67e0bc" xml:id="i-99e69d81e6901cf5-1" n="df21ca3c">
            <seg n="11aabc0c">
              Fru talman! Jag instämmer i att offentlighetsprincipen är oerhört
              viktig och att man givetvis inte ska ändra eller göra undantag
              i denna utan synnerliga skäl. Redan i dag har man dock funnit
              att det finns speciellt utsatta positioner där man gör detta undantag.
              Och det är alltså inte undantag för var dessa personer arbetar
              eller hur man kommer i kontakt med dem på arbetet, utan det gäller
              hemuppgifter. Man får helt enkelt söka dem på arbetstid och inte
              i deras hem.
            </seg>
            <seg n="12d6b8ad">
              Exempel från rättsväsendet är domare, åklagare och poliser. Till
              och med parkeringsvakter kan få detta skydd, liksom anställda
              hos kronofogden. Det finns ett antal undantag där man bedömt att
              trycket är extra hårt mot dessa verksamheter, men tyvärr har tjänstemännen
              vid överförmyndaren fallit mellan stolarna.
            </seg>
            <seg n="06726d02">
              Jag kan tänka mig att det beror på att detta i första hand bärs
              upp av just förtroendevalda. Gode män är förtroendevalda, överförmyndaren
              själv är förtroendevald, men i medelstora och större kommuner
              finns också ett flertal, fler eller färre, tjänstemän inblandade.
              Det är viktigt att de har samma skydd som andra utsatta tjänstemän
              inom andra myndigheter.
            </seg>
            <seg n="51b6f3c0">
              Jag instämmer i att det är viktigt att göra polisanmälan, inte
              minst för att samla bevis de här hoten är ju återkommande så att
              man kan få en fällande dom och framför allt få slut på trakasserierna.
              Men tyvärr är detta inte förebyggande. Det förebyggande är att
              dessa uppgifter från början aldrig lämnas ut så att detta problem
              inte behöver uppstå.
            </seg>
            <seg n="081796fe">
              De tjänstemän jag talat med säger att de förstår att man aldrig
              helt kan undanröja risken för hot, med tanke på vilka personer
              man har hand om människor med grava psykiska störningar, människor
              med missbruksproblem och människor som av olika anledningar inte
              klarar av sin ekonomi. Det är självklart att det kan uppkomma
              hot på grund av detta.
            </seg>
            <seg n="601d2326">
              Men som en uttryckte det: Någon kan ju vara så angelägen att
              komma åt mig att denna person är beredd att stå utanför kontoret
              och vänta när jag slutar jobbet. Den risken kan jag inte undanröja.
              Då ska jag inte ha det här jobbet, för den risken finns alltid.
            </seg>
            <seg n="a5e68724">
              Någon kan alltså följa efter en hem och på det sättet ta reda
              på adressen, men de flesta gör sig inte det besväret. De är inte
              angelägna om att komma åt just denna tjänsteman utan vilken som
              helst. De vill kräva sin rätt, och då försöker de på alla sätt.
              Ofta ringer man till kommunen, sade hon, och får där ut hemtelefonnummer,
              adress, cv och så vidare.
            </seg>
            <seg n="97228aa6">
              Många fall av hotfulla situationer skulle alltså kunna undanröjas
              genom att dessa uppgifter från början aldrig lämnades ut. Det
              är en liten åtgärd som ändå skulle kunna åstadkomma väldigt mycket
              positivt för de här människorna, som känner sig väldigt hotade
              och utsatta i dag.
            </seg>
          </u>
          <note type="speaker" n="e9aac301">
            Anf. 46 Statsrådet JENS ORBACK (s):
          </note>
          <u who="unknown" xml:id="i-367caefa8c779707-27" n="b82c5466">
            <seg n="36dad44f">
              Fru talman! Återigen: Det är bra att Hillevi Larsson tar upp
              de här frågorna. Jag tror att det i samband med de olika delbetänkanden
              som kommer från utredningen om hot mot förtroendevalda kommer
              att finnas anledning att fortsätta den här diskussionen och då
              också inbegripa tjänstemän i den.
            </seg>
            <seg n="37aaba35">
              När det gäller överförmyndarnämnderna, som Hillevi Larsson tar
              upp, har vi inte fått in någon ansökan om att få en utvidgad personalsekretess.
              Hur en sådan skulle behandlas kan jag inte yttra mig om, men vi
              har alltså inte sett eller fått underlag för att det skulle finnas
              en förstärkt hotbild och ett ytterligare motiv att höja sekretessen
              på överförmyndarnämnderna och bland deras tjänstemän. Får vi det
              får vi naturligtvis ta ställning till detta.
            </seg>
            <seg n="102f3f7b">
              Jag kan också säga att det har skickats ut en bra, tycker jag,
              information från Säkerhetspolisen om säkerhet, hur man arbetar
              med säkerhet och hur man ska arbeta med säkerhet ute i kommuner
              och landsting.
            </seg>
            <seg n="e5757ce1">
              Men i övrigt är det hela tiden en prövning mellan offentlighet
              och sekretess, där regeringen för att fatta beslut om en ytterligare
              förstärkning av sekretessen måste ha ett underlag. Är det så att
              Hillevi Larsson själv har kännedom om det här uppmanar jag henne
              att via sina kanaler komma in med en begäran om detta så får vi
              pröva det i särskild ordning.
            </seg>
          </u>
          <note type="speaker" n="4c6dca85">
            Anf. 47 HILLEVI LARSSON (s):
          </note>
          <u who="hillevi_larsson_67e0bc" xml:id="i-99e69d81e6901cf5-2" n="df21ca3c">
            <seg n="40867793">
              Fru talman! Jag tackar för det beskedet. Jag ska givetvis uppmana
              dem jag har varit i kontakt med att anmäla det här och hoppas
              att det leder till resultat så snabbt som möjligt. Jag hoppas
              också att Kommittén för förtroendevaldas skydd även innefattar
              tjänstemännen så att dessa inte faller mellan stolarna, vilket
              är lätt hänt.
            </seg>
            <seg n="b6603cd2">
              Det finns ytterligare en aspekt på det här. Som förtroendevald
              har man som regel inte reglerad arbetstid utan man förutsätts
              kunna jobba nästan närsomhelst på dygnet. Det innebär exempelvis
              om man sitter i en stadsdelsnämnd i en kommun att människor ofta
              ringer på kvällarna och det är önskvärt att man ska vara tillgänglig.
              Även om man träffar på någon i mataffären ska man kunna inleda
              ett samtal.
            </seg>
            <seg n="a85d3c8e">
              Men som tjänsteman har man ju reglerad arbetstid. Därmed blir
              det ännu mer betungande om samma människor man träffar dagtid
              på sitt jobb även kan söka en i bostaden. Det kanske till och
              med kan uppkomma diskussion om övertidsersättning och det obehag
              naturligtvis som detta innebär. Så det finns många dimensioner
              av det här som ger anledning till ett sekretesskydd.
            </seg>
            <seg n="b0e0677d">
              Men den viktigaste faktorn är ju den personliga tryggheten. Jag
              har talat med tjänstemän som är alldeles förtvivlade. De säger
              att hade de vetat det här hade de aldrig valt det yrket, för att
              känna en ständig oro för att ens små barn ska utsättas för våld
              och att få dessa återkommande hot känns omänskligt.
            </seg>
            <seg n="b2eca711">
              Jag ska givetvis omedelbart säga till de här människorna att
              göra en anmälan så att detta så snabbt som möjligt ska lösas.
            </seg>
            <seg n="a1910a58">
              Givetvis är det i de fall där den enskilde kan hotas av att personuppgifterna
              lämnas ut som detta undantag i offentlighetsprincipen ska råda.
              Men problemet i dag är att dessa tjänstemän vittnar om att kommunen
              känner sig tvingad att lämna ut uppgifterna. Så det skulle bara
              behövas ett sådant undantag.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="e3080fd9">
            11 § Svar på interpellation 2004/05:418 om finlandssvenskarnas
            status
          </note>
          <note type="speaker" n="89378f0c">
            Anf. 48 Statsrådet JENS ORBACK (s):
          </note>
          <u who="unknown" xml:id="i-367caefa8c779707-28" n="b82c5466">
            <seg n="06324a48">
              Fru talman! Kerstin Lundgren har frågat mig vad jag avser att
              vidta för åtgärder för att klarlägga finlandssvenskarnas status.
              Som Kerstin Lundgren framför utgör finlandssvenskarna i Sverige
              en stor minoritetsgrupp, och liksom andra minoritetsgrupper berikar
              finlandssvenskarna vårt mångkulturella Sverige. Finlandsvenskar
              är däremot inte en av de fem grupper som riksdagen erkände som
              nationella minoriteter i samband med att Sverige ratificerade
              Europarådets konventioner om nationella minoriteter och minoritetsspråk.
              Vid den bedömning som låg till grund för riksdagens beslut om
              vilka grupper som erkändes som nationella minoriteter i Sverige
              fästes stor vikt vid att gruppen hade sitt eget språk. Att finlandssvenskarna
              inte är en nationell minoritet är också anledningen till att Finlandssvenskarnas
              Riksförbund inte beviljas bidrag från det anslag som regeringen
              fördelar till nationella minoriteter för att stärka deras inflytande.
            </seg>
            <seg n="15b6b32f">
              Integrationsverket fördelar bidrag till organisationer bildade
              på etnisk grund enligt de regler som gäller i det nuvarande bidragssystemet
              och som både regering och riksdag står bakom. Enligt dessa regler
              kan en organisation beviljas verksamhetsbidrag om organisationens
              aktiviteter är av integrationsfrämjande karaktär. Finlandssvenskarnas
              Riksförbund har för i år inte beviljats verksamhetsbidrag från
              Integrationsverket, vilket beror på att Integrationsverket har
              bedömt att organisationens verksamhet i för liten utsträckning
              omfattar integrationsfrämjande aktiviteter. Att organisationen
              inte har beviljats verksamhetsbidrag är alltså inte kopplat till
              finlandssvenskarnas status som grupp.
            </seg>
            <seg n="7f66c452">
              Finlandssvenskarnas Riksförbund är en av flera organisationer
              bildade på etnisk grund som får lägre bidrag från Integrationsverket
              i år jämfört med tidigare år. Orsaken är i flera fall den bedömning
              som Integrationsverket har gjort av organisationernas verksamhet
              i förhållande till de bestämmelser som reglerar stödet till organisationer
              bildade på etnisk grund. Dessa organisationer ställs därmed inför
              en ändrad ekonomisk situation och jag har förståelse för att det
              kan vara problematiskt.
            </seg>
            <seg n="ed37a31b">
              En parlamentarisk kommitté kommer att tillkallas som ska göra
              en översyn av integrationspolitikens mål, inriktning, organisation
              och effektivitet. Som en del av uppdraget ska kommittén lämna
              förslag på utformning av ett framtida bidragssystem för organisationer
              bildade på etnisk grund samt en lämplig bidragsfördelande myndighet.
            </seg>
            <seg n="41dde182">
              Sammanfattningsvis upplever jag inte att finlandssvenskarnas
              status som grupp är oklar. Däremot är jag medveten om att Finlandssvenskarnas
              Riksförbund, liksom flera andra organisationer bildade på etnisk
              grund, har fått ändrade ekonomiska villkor. Frågan om det statliga
              stödet till sådana organisationer kommer därför också att utredas.
            </seg>
          </u>
          <note type="speaker" n="aa097c63">
            Anf. 49 KERSTIN LUNDGREN (c):
          </note>
          <u who="kerstin_lundgren_078b71" xml:id="i-22e8cfd6170e4dca-0" n="1edd0324">
            <seg n="cf8aea7b">
              Fru talman! Tack, statsrådet, för svaret på min interpellation.
              Ramkonventionen för skydd av nationella minoriteter antogs i december
              1999. Det är en relativt sen tidpunkt för att uppmärksamma att
              vi har behov av att föra en minoritetspolitik och inte som tidigare
              i alla lägen en integrationspolitik.
            </seg>
            <seg n="a0795996">
              Kriterierna som pekades ut var att det skulle vara en grupp med
              uttalad samhörighet som till antalet i förhållande till resten
              av befolkningen har en icke-dominerande ställning i samhället:
              religiös, språklig, traditionell eller kulturell tillhörighet,
              självidentifikation, historiska eller långvariga band till Sverige.
              Det uttalades från den här kammaren när det begav sig att endast
              ett av de uppräknade särdragen måste föreligga när man gjorde
              ett sådant här urval.
            </seg>
            <seg n="4cf9abcc">
              Sveriges riksdags majoritet tog samtidigt ett beslut om minoritetsspråkskonvention.
              Måhända gick där alltför mycket samman så att man inte såg hur
              man skulle bedöma ramkonventionen på egna grunder utan man fastnade
              och lät språkkonventionen vara vägledande också för bedömningen
              av nationella minoriteter.
            </seg>
            <seg n="fa93ce88">
              I en av de minoritetsgrupper som pekades ut valde man från statsmaktens
              sida, genom den här kammarens majoritet, att göra ett gränssnitt,
              inte utifrån självidentifikationen utan utifrån språk. Den här
              kammaren delade sverigefinländarna i två grupper. I strid med
              den signal som hade kommit under utredningsarbetet, i strid med
              den tydliga självidentifikation som hade pekats ut valde den här
              kammarens majoritet att säga att den finskspråkiga delen av den
              här gruppen var en minoritet och gavs minoritetsstatus, medan
              den svenskspråkiga delen inte hade någon minoritetsprofil alls.
              Något märkligt, för då bortsåg man ju från alla de andra kriterierna
              som är så tydliga i ramkonventionen.
            </seg>
            <seg n="67ff7a68">
              Nu har vi fem års erfarenhet av det här arbetet. Och jag tycker
              att det har hänt en del positivt, ska jag säga, när man för över
              minoritetsfrågorna till den sida i departementet som handhar demokrati
              och mänskliga rättigheter.
            </seg>
            <seg n="f2ecc0e0">
              Men jag blir bekymrad när statsrådet säger att han inte upplever
              att finlandssvenskarnas status som grupp är oklar. Är det inte
              just det som är ett faktum om man utgår från vad de berörda själva
              säger. Respekterar statsrådet det faktum att Sverigefinländarnas
              delegation enhälligt i söndags antog en resolution, en samlad
              uppfattning om att sverigefinländarnas minoritetsstatus bör gälla
              alla sverigefinländare, oavsett modersmål?
            </seg>
            <seg n="9fbbb7aa">
              KU:s uppföljning har också visat Europarådets tydliga signal
              när det gäller att man måste ta fasta på självidentifikationen
              och att det är viktigt med delaktighet och deltagande. Ändå säger
              statsrådet att han inte upplever någon oklarhet, medan de berörda,
              de som själva urskiljer sin identitet, uppfattar detta mycket
              tydligt och anser att det är näst intill en diskriminerande handling
              som har begåtts.
            </seg>
            <seg n="826ccbc4">
              Är statsrådet beredd att se över den här frågan, till exempel
              ge ett tilläggsuppdrag till en utredning som granskar förvaltningsområdet
              Mälardalen?
            </seg>
          </u>
          <note type="speaker" n="c2e1efed">
            Anf. 50 Statsrådet JENS ORBACK (s):
          </note>
          <u who="unknown" xml:id="i-367caefa8c779707-29" n="b82c5466">
            <seg n="e0a10f4c">
              Fru talman! Riksdagen har efter noggrann prövning beslutat vilka
              grupper som ska erkännas som nationella minoriteter. Riksdagen
              valde också att ha ett eget språk som ett tungt vägande skäl.
              Det fanns alltså andra grupper som ville bli nationella minoriteter,
              och en del av politiken är att sätta gränser. Det är ibland svårt,
              men jag har inte för avsikt att med det underlag som Kerstin Lundgren
              i dag anför försöka få riksdagen att ompröva sitt beslut.
            </seg>
            <seg n="2a100f27">
              Det råder heller ingen oklarhet, såsom jag ser det, när det gäller
              Finlandssvenskarnas status som en organisation bildad på etnisk
              grund. Jag kan förstå det problem som uppstår vid minskade bidrag.
              Eftersom Kerstin Lundgren nämnde Sverigefinländarnas delegation
              kan jag meddela att i torsdags fattades ett beslut att ge Sverigefinländarnas
              delegation 300 000 kr i stöd. Sverigefinländarnas delegation har
              själva valt att organisera sig så att man består av både Sverigefinska
              Riksförbundet och Finlandssvenskarnas Riksförbund. Därmed har
              man på eget sätt också sett till att en del av resurserna kommer
              finlandssvenskarna till del.
            </seg>
            <seg n="268cb828">
              I övrigt tror jag också att det är bra att finlandssvenskarnas
              organisation följer de direktiv som regeringen och riksdagen har
              antagit när det gäller att dela ut bidrag till organisationer
              på etnisk grund. Vi har i dag många olika invandrargrupper som
              har kommit till Sverige senare än finlandssvenskarna som också
              ansöker om dessa medel. I det första rummet är det viktigt att
              uppfylla de krav som regering, riksdag och Integrationsverket
              har att följa när det gäller att ge verksamhetsbidrag till organisationer
              på etnisk grund. Ett grundelement i det verksamhetsbidraget är
              att man ska ägna sig åt den typen av verksamhet som också främjar
              integrationen. När det gäller rena kulturbevarande projekt är
              det snarare Kulturrådet som man kan använda sig av.
            </seg>
            <seg n="701dc22d">
              Den besvikelse som finns hos sverigefinnarna när det gäller att
              inte ha fått bidrag från Integrationsverket kan man komma runt
              till nästa år om man ser till att följa de direktiv som gäller
              för det anslaget.
            </seg>
          </u>
          <note type="speaker" n="bf95ad78">
            Anf. 51 KERSTIN LUNDGREN (c):
          </note>
          <u who="kerstin_lundgren_078b71" xml:id="i-22e8cfd6170e4dca-1" n="1edd0324">
            <seg n="d0842554">
              Fru talman! Är statsrådets uppfattning att samspråkiga grupper
              speglar samma kultur? Vill ministern hävda att australier och
              amerikaner har samma kultur och traditioner för att de talar samma
              språk? Verkligheten torde vara mycket mer mångfasetterad än så,
              fru talman.
            </seg>
            <seg n="8084a333">
              Självidentifikationen är en oerhört viktig faktor när vi pratar
              minoritetspolitik. Det här är den enda nationella minoritetsgruppen
              där statsmakten tagit sitt tolkningsföreträde till att skära bort
              ungefär en fjärdedel en femtedel av gruppen genom att själv kräva
              att få göra gränsdragningen. Det är också den enda nationella
              minoritet i Sverige där statsmakten explicit kräver att minoritetsrepresentanterna
              ska ha motsvarande minoritetsspråk enligt minoritetsspråksstadgan
              som sitt modersmål.
            </seg>
            <seg n="b4e10775">
              Vi kräver inte att samer ska tala samiska, att tornedalingarna
              ska tala meänkieli, att romer ska tala romani chib eller att judar
              ska tala jiddisch som sitt modersmål för att få ingå i den nationella
              minoriteten. I själva verket, fru talman, är det utmärkande för
              etniska grupper att de uppvisar olika kännetecken i varierande
              grad och att det inom grupperna finns en variation över vilka
              kännetecken som enskilda gruppmedlemmar uppvisar.
            </seg>
            <seg n="c7991e1f">
              Är det inte, fru talman, hög tid att göra en hel nationell minoritet
              av sverigefinländarna och rätta till det misstag som många ser
              begicks 1999? Jag är väl medveten om att beslutet har funnits,
              men är det möjligt att ändra? Vi tittar nu på förvaltningsområdet.
              Vi tittar på samiska språken. Låt oss också titta på hela gruppen,
              som uppenbart självidentifierar sig och utifrån kulturell utgångspunkt
              har oerhört starka band och klassificeras som nationell minoritet.
            </seg>
            <seg n="39fa1f47">
              Fru talman! Jag har en kort fråga när det gäller det ekonomiska
              stödet. I det här sammanhanget visar det sig hur konstigt det
              har blivit. Statsrådet och regeringen ser inte dessa som en del
              av en nationell minoritet. Statusen är klar. Det är en invandrargrupp
              som ska integreras i det svenska samhället. Det är därför som
              man hänvisas till Integrationsrådet och anslag 10:2. Det är därför
              som de blev kvar när man från regeringens sida valde att dra ned
              det anslag som tidigare hade tilldelats denna grupp, det vill
              säga finlandssvenskarna, hela minoritetsgruppen på Integrationsverket.
              Nu drog man ned anslaget med 2 ½ miljoner i årets budget för att
              lägga det separat i anslaget för åtgärder för nationella minoriteter.
              Därmed blir det en grupp kvar där regeringen uppenbarligen anser
              att det är viktigt att de integrerar sig i det svenska samhället.
              Statsrådets och regeringens budskap till den finlandssvenska minoriteten
              i Sverige är att integrera sig i svenska samhället och att söka
              bidrag på de grunderna. Då får de stöd, medan deras sverigefinländska
              syskon, den finskspråkiga delen, får stöd enligt anslag 47:2 Nationell
              minoritet. Märker inte statsrådet Orback, fru talman, hur konstigt
              det här har blivit? Låt oss i stället skapa en hel grupp utifrån
              utgångspunkten självidentifikation och utifrån de kriterier som
              ramkonventionen markerar.
            </seg>
          </u>
          <note type="speaker" n="ddd73f49">
            Anf. 52 Statsrådet JENS ORBACK (s):
          </note>
          <u who="unknown" xml:id="i-367caefa8c779707-30" n="b82c5466">
            <seg n="09acc3a6">
              Fru talman! Riksdagen har beslutat om vilka grupper som ska vara
              nationella minoriteter. Om det skulle vara som Kerstin Lundgren
              säger, att det är en homogen grupp som bara har den skillnaden
              att de talar olika språk, frågar man sig varför det finns ett
              sverigefinskt riksförbund och ett finlandssvenskt riskförbund.
              Då skulle det finnas bara ett riksförbund.
            </seg>
            <seg n="eaa6ad68">
              I övrigt delar jag naturligtvis uppfattningen att man kan tala
              samma språk och ha olika kulturella traditioner. Men jag ser inte
              detta som ett stort problem, annat än att man alltid måste göra
              avvägningar. Om alla grupper ville bli nationella minoriteter,
              då skulle vi alla kunna dela in oss i nationella minoriteter.
              Men riksdagen har tittat på de grupper som behöver extra stöd,
              extra skydd, extra resurser för att bevara sitt språk. Med det
              sättet att titta på vilka som skulle bli nationella minoriteter
              kom den finlandssvenska gruppen inte med. Däremot finns det möjlighet
              för den finlandssvenska gruppen att söka bidrag inom andra områden.
              Men man blev inte nationell minoritet. Jag har i dag inte för
              avsikt att ompröva det beslutet.
            </seg>
          </u>
          <note type="speaker" n="0e3977d8">
            Anf. 53 KERSTIN LUNDGREN (c):
          </note>
          <u who="kerstin_lundgren_078b71" xml:id="i-22e8cfd6170e4dca-2" n="1edd0324">
            <seg n="64153bca">
              Fru talman! Jag förstår och hör vad statsrådet säger, att han
              inte är beredd att ompröva beslutet. Från KU:s sida jobbar vi
              nu med en uppföljning av den förda minoritetspolitiken. Vi noterar
              naturligtvis en rad olika faktorer i sammanhanget.
            </seg>
            <seg n="f29b0f58">
              Språket är ett av de kriterier som lyfts fram och som minoritetsspråkkonventionen
              syftar till att hävda. Men ramkonventionen, fru talman, pekar
              också ut en rad andra kriterier. Sverige har skrivit under den
              ramkonventionen utan reservationer. Det innebär att pröva traditioner
              och kultur. Vad skiljer enligt regeringens bedömning, fru talman,
              den sverigefinländska gruppen som talar finska från den sverigefinländska
              gruppen som talar svenska när det gäller traditioner och kultur
              som innebär att man från statsmaktens sida, i strid med självidentifikationen,
              gör ett gränssnitt på detta sätt?
            </seg>
            <seg n="c3f66835">
              Det finns inget underlag i de utredningar som finns. Det finns
              inget underlag i det beslut som togs i riksdagen som är tydligt
              i den delen. Remissinstanserna var då ganska tydliga och pekade
              på problematiken, fru talman. Det verkar ändå som att statsrådet
              till synes envetet håller fast, i stället för att se att det nu
              har hänt en del och säga låt oss gå vidare, låt oss öppna upp
              och låt oss åtminstone titta på frågan.
            </seg>
            <seg n="865ce571">
              Om vi ska göra minoritetspolitiken rikare, om vi ska göra 2006
              till ett mångkulturellt år, låt oss då öppna upp och ge ett tilläggsuppdrag
              till den utredning som redan nu granskar och försöker läka det
              samiska språket, som försöker läka förvaltningsområden, att också
              titta på möjligheterna att hela den grupp som sverigefinländarna
              utgör, oavsett modersmål, utifrån självidentifikation och utifrån
              ramkonvention, fru talman.
            </seg>
          </u>
          <note type="speaker" n="708dbf07">
            Anf. 54 Statsrådet JENS ORBACK (s):
          </note>
          <u who="unknown" xml:id="i-367caefa8c779707-31" n="b82c5466">
            <seg n="f5c094fa">
              Fru talman! Om vi inte skulle ge vårt stöd också till den finlandssvenska
              gruppen skulle vi inte heller ge det stöd i organisationsbidrag
              som vi ger till den finlandssvenska gruppen. Det är klart att
              vi ser att det finns ett behov av stöd, och vi ger det också gärna
              till den gruppen.
            </seg>
            <seg n="c9a507c9">
              När det gällde att bestämma vilka som skulle bli de nationella
              minoriteterna var språket en avgörande skillnad. Det finns väldigt
              stora likheter mellan svenskar i övrigt och dem som är sverigefinnar
              och dem som är finlandssvenskar. Men en avgörande skillnad var
              språket, och det var det som riksdagen lyfte upp som en del när
              det gällde att pröva vilka som skulle bli nationella minoriteter.
            </seg>
            <seg n="1d51b650">
              Jag för också en dialog med KU, som följer de här frågorna. Skulle
              det visa sig att det finns andra parametrar som i avgörande delar
              skiljer dessa grupper och som gör att de har behov av speciella
              stöd, om det kommer fram den typen av uppgifter, får man naturligtvis
              överväga sina beslut. Men några sådana uppgifter föreligger inte,
              och därför har jag inte heller för avsikt att ompröva det beslut
              som riksdagen har tagit.
            </seg>
          </u>
          <note n="4f36e248">
            Överläggningen var härmed avslutad.
          </note>
          <note n="a28dc1cf">
            12 § Anmälan om inkomna uppteckningar från EU-nämndssammanträde
          </note>
          <note n="6ec7686f">
            Andre vice talmannen anmälde att uppteckningar från EU-nämndens
            sammanträde fredagen den 18 februari inkommit.
          </note>
          <note n="556befcd">
            13 § Bordläggning
          </note>
          <note n="13a116f7">
            Anmäldes och bordlades
          </note>
          <note n="dd9fc583">
            14 § Anmälan om interpellationer
          </note>
          <note n="5686b36c">
            Anmäldes att följande interpellationer framställts
          </note>
          <note n="505e4b3e">
            den 11 mars
          </note>
          <note n="c413bd8b">
            Rosita Runegrund
          </note>
          <note n="8845c003">
            Karin Enström
          </note>
          <note n="fec15e0e">
            Interpellationerna redovisas i bilaga som fogats till riksdagens
            snabbprotokoll tisdagen den 22 mars.
          </note>
          <note n="9c56c1cc">
            15 § Anmälan om frågor för skriftliga svar
          </note>
          <note n="5304f7ee">
            Anmäldes att följande frågor för skriftliga svar framställts
          </note>
          <note n="505e4b3e">
            den 11 mars
          </note>
          <note n="cd4d94de">
            Henrik von Sydow
          </note>
          <note n="cd4d94de">
            Henrik von Sydow
          </note>
          <note n="5646a9e9">
            Lennart Hedquist
          </note>
          <note n="a98245f8">
            Jan Emanuel Johansson
          </note>
          <note n="5646a9e9">
            Lennart Hedquist
          </note>
          <note n="0ee76da5">
            Kjell-Erik Karlsson
          </note>
          <note n="e295b221">
            Sinikka Bohlin
          </note>
          <note n="cac393d7">
            Ulf Sjösten
          </note>
          <note n="b7fa8333">
            Johnny Gylling
          </note>
          <note n="28258112">
            Anita Sidén
          </note>
          <note n="9056a1ab">
            Owe Hellberg
          </note>
          <note n="22edc104">
            Frågorna redovisas i bilaga som fogats till riksdagens snabbprotokoll
            tisdagen den 15 mars.
          </note>
          <note n="5218f3bf">
            16 § Kammaren åtskildes kl. 11.32.
          </note>
          <note n="b70688cd">
            Förhandlingarna leddes
          </note>
          <note n="6ec5b9ba">
            /Monica Gustafson
          </note>
        </div>
      </body>
    </text>
  </TEI>
</teiCorpus>
