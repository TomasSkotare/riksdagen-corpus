<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--65</head>
          <docDate when="2004-01-27">2004-01-27</docDate>
        </div>
      </front>
      <body>
        <div>
          <note n="e9a75855">
            ﻿
          </note>
          <note n="e497012b">
            Riksdagens protokoll
          </note>
          <note n="ee2cbe36">
            2004/05:65
          </note>
          <note type="date" n="2d7f8f15">
            Torsdagen den 27 januari
          </note>
          <note n="4a611a05">
            Kl. 12:00 - 19:48
          </note>
          <note n="76da6692">
            1 § Justering av protokoll
          </note>
          <note n="034e2bd7">
            Justerades protokollet för den 21 januari.
          </note>
          <note n="5096a855">
            2 § Avsägelse
          </note>
          <note n="25d7c8e1">
            Förste vice talmannen meddelade att Berit Jóhannesson (v) avsagt
            sig uppdraget som ledamot i riksdagens valberedning.
          </note>
          <note n="6a5e19a3">
            Kammaren biföll denna avsägelse.
          </note>
          <note n="69ceeb21">
            3 § Anmälan om kompletteringsval till riksdagens valberedning
          </note>
          <note n="15311beb">
            Förste vice talmannen meddelade att Vänsterpartiets riksdagsgrupp
            på grund av uppkommen vakans anmält Rolf Olsson som ledamot i
            riksdagens valberedning.
          </note>
          <note n="17b73c75">
            Förste vice talmannen förklarade vald till
          </note>
          <note n="fcbfccd0">
            ledamot i riksdagens valberedning
          </note>
          <note n="1ead3e69">
            4 § Hänvisning av ärenden till utskott
          </note>
          <note n="f98e65a2">
            Föredrogs
          </note>
          <note n="875a3464">
            Remissdebatt
          </note>
          <note type="speaker" n="93857993">
            Anf. 1 CATHARINA ELMSÄTER-SVÄRD (m):
          </note>
          <u who="catharina_elmsater-svard_e2a078" xml:id="i-d500cadaecb34d5f-0" n="6c1340be">
            <seg n="d35ebf7a">
              Herr talman! För snart tre veckor sen drog vindarna över Sverige
              med sådan kraft att de mätte orkanstyrka. Konsekvenserna blev
              störst i södra Sverige. Den bild av Sverige som då uppstod är
              mycket svår ta till sig om man inte själv har varit på plats.
            </seg>
            <seg n="bafc29aa">
              Själva händelsen är att betrakta som en naturkatastrof, som det
              krävs större insikt och kunskap att förklara, och teorierna skiftar.
              Däremot är effekten att betrakta som ett kaos, som borde kunna
              ha förutsetts, förberetts och åtgärdats tidigare. Klart är att
              detta har lämnat bestående intryck för såväl enskilda personer,
              kommuner som för landet i dess helhet. Det har det gjort på många
              områden. Jag tänker nu bara kort beröra el, telefoni och skogen.
            </seg>
            <seg n="45e2c302">
              Under ett dygn förvandlades den trygga, varma vardagen till ett
              kaos. Skog blåste omkull som stickor och låg huller om buller.
              Strömförsörjningen brast. Mobil och fast telefoni slutade fungera.
              Vägar och järnvägar blev ofarbara. Bostäder gick inte att vare
              sig komma till eller från. Människor blev helt isolerade från
              omvärlden under detta dygn. Men det fortsatte så i två dygn och
              i tre dygn och i flera veckor. I dag, snart tre veckor senare,
              är fortfarande alltför många utan ström och telefon. Det är oacceptabelt.
            </seg>
            <seg n="69f0f9b5">
              Visst kan det vara mysigt att samlas en stund i stearinljusets
              sken men inte så länge som nu alltför många har fått stå ut med.
              Den värme som de strömlösa människorna har fått har kommit från
              människor som engagerat sig frivilligt och stöttat, hjälpt och
              uppmuntrat. Vi får vara tacksamma för att det inledningsvis har
              varit varmt för årstiden, för annars hade konsekvenserna blivit
              än mer förödande.
            </seg>
            <seg n="e25bf7b7">
              Människor har mått dåligt, inte minst av oro när de lämnat hemmet
              för att åka till jobb eller skola och tänkt: Släckte jag ljuset?
              Vred jag av gasolen? Fortfarande upplevs vanmakt och mörker påtagligt.
            </seg>
            <seg n="6d70c7bb">
              Att många har fått extra arbete och kostnader i samband med detta
              är lätt att inse. Så frågan till regeringen om den nu hade varit
              på plats skulle ha varit: I vilken mån kommer dessa människor
              att kompenseras, och hur ska motsvarande kaos undvikas i framtiden?
            </seg>
            <seg n="533ae295">
              Herr talman! Stormen tycks ha väckt regeringen ur dess omedvetenhet
              om problemet med elsäkerhet. Det stora problemet var egentligen
              inte orkanen utan att regeringen har undergrävt förutsättningarna
              för en väl fungerande energiförsörjning. Det är regeringens ansvar
              att svara för ett regelverk som ger företag incitament att hålla
              en hög energiförsörjningssäkerhet både under normala förhållanden
              och vid händelser som dessa. Att skylla problemen på elbolagen
              är ohederligt.
            </seg>
            <seg n="0ad7b250">
              Hade regeringen velat skärpa kraven på elbolagen hade det kunnat
              ske redan i våras, när regeringen lade fram sin proposition Särskild
              förvaltning av elnät . Vi anser att regeringen ska återkomma till
              riksdagen med ett lagförslag som klarlägger ansvarsförhållandena
              vid avbrott i el- och teleförsörjning. I det beslutsunderlaget
              ska det finnas en analys av effekterna på kostnaderna som abonnenterna
              får, liksom behov av statligt finansierade insatser.
            </seg>
            <seg n="05b77e85">
              Det som hände under stormens dygn var ändå en sådan händelse
              att flera partier väckt motioner i frågan. Det är skälet till
              att vi nu har denna remissdebatt. Min uppfattning är att denna
              situation berör oss alla. Och en bred enighet om hur vi ska gå
              vidare är naturligtvis avgörande.
            </seg>
            <seg n="b09c4b08">
              I mitt utskott miljö- och jordbruksutskottet har vi särskilt
              engagerat oss i den del som rör skogen. När jag besökte familjen
              Klevegård i Kronoberg upplevde jag på plats vilken förödelse stormen
              hade åstadkommit inte bara i skogen utan även hos enskilda människor
              och deras familjer, liksom för näringen, industrin och nationen.
              Det gäller inte bara nu utan en mycket lång tid framöver.
            </seg>
            <seg n="bc9c33e6">
              Historiskt har skogen varit vårt lands största exportprodukt
              och därmed en viktig del av vårt välstånd. På ett dygn föll motsvarande
              en årsavverkning för hela landet. I pengar beräknas det till 30
              miljarder, i förädlat värde ungefär 85 miljarder detta bara i
              träd som har fällts. Därutöver tillkommer de träd som står runtom
              och är skadade, spräckta eller på annat sätt i behov av att tas
              ned i förtid. Nationellt, för landet, kommer framtiden att visa
              vad detta innebär.
            </seg>
            <seg n="03070570">
              Men för den enskilde skogsägaren blir kaoset mer nära. I just
              södra Sverige är det betydligt mer vanligt att privata personer
              äger skog, jämfört med norra Sverige. Dessa människor har kanske
              i generationer ägt, vårdat och värnat sin skog. Där finns en kärlek
              till något som är mycket mer än bara träd. På ett enda dygn blåste
              dessa värden, både ekonomiska och känslomässiga, omkull.
            </seg>
            <seg n="0b7e91e7">
              När jag under de gångna dagarna har lyssnat till statsrådet Ulrica
              Messing har jag ändå tyckt att hennes hantering har varit bra.
              De åtgärder som är vidtagna och de punkter som har föreslagits
              stämmer mycket väl med dem som vi själva har föreslagit. Moderaterna
              har under hundra historiska år alltid verkat för en god politik
              för jordbruk och skogsbruk. Det kommer vi givetvis att fortsätta
              med.
            </seg>
            <seg n="93ac1256">
              När det gäller skogen måste man dela in åtgärderna i olika faser
              de mest akuta, de som kan vidtas om ett tag, de som kan vidtas
              om något år och de som måste vidtas först efter väldigt många
              år. Skog har en lång omloppstid, och den tål inga snabba politiska
              vändningar. Så även med en ny regering efter nästa val är det
              vår gemensamma uppgift att se till att skogen har en framtid.
            </seg>
            <seg n="a28775f5">
              I vår motion har vi pekat på ett antal punkter där åtgärder kan
              vidtas från statens sida för att underlätta tillvaratagande och
              återställande och för att lindra skadeverkningarna för de enskilda
              skogsägarna. Första prioritet är att få bort virket som ligger
              i skogen. Då behövs kunnig arbetskraft, från Sverige och andra
              länder. Dispenser för till exempel övertid måste kunna ges om
              det behövs, utan att rubba på respekt för säkerheten.
            </seg>
            <seg n="5d71b428">
              Nästa steg blir att lagra virket, helst i närområdet för den
              lokala industrins behov. Vid behov av transport behövs extra kapacitet.
              Det är bra att lagring kan få ske på oortodoxa platser och att
              tillståndsgivning kan ske smidigt. Men lika viktigt är det att
              undanröja hinder för vattenlagring och vattenbegjutning på lämpliga
              platser.
            </seg>
            <seg n="5ae9f047">
              Inom kort, när våren och värmen kommer, måste vi kunna bekämpa
              skadeinsekter och svamp. Erfarenheterna från förra stormen, 1969,
              visade att detta underskattades. Risk finns att skadeinsekter,
              som boat in sig i fallna, kvarvarande träd, sedan sprider sig
              till kringliggande skog och nyplantering. Kemisk bekämpning, som
              är godkänd för ändamålet, kan därför komma att behövas. I de lägen
              det inte går att komma fram i markerna måste även precisionsbehandling
              från luften kunna nyttjas. Självklart måste såväl miljö som arbetsmiljö
              stå i fokus även i detta arbete.
            </seg>
            <seg n="a05f17d9">
              På längre sikt måste vi också beakta att det kommer att finnas
              risk för brist på skogsplantor och även brist på arbetskraft som
              kan plantera.
            </seg>
            <seg n="0c4af606">
              Vi kommer även att behöva olika dispenser från normal byråkrati
              som gäller vid avverkning och nyplantering men även när det gäller
              möjligheter att dika, vilket kommer att bli mycket påtagligt inom
              kort när träden inte längre suger upp vattenmassorna ur marken.
            </seg>
            <seg n="fdff82e3">
              Även om Sverige kommer att söka hjälp ur EU:s fonder borde också
              staten kunna hämta medel ur anslaget för biologisk mångfald som
              till stor del är avsett för att köpa in skogsmark för att understödja
              den enskilde skogsägaren.
            </seg>
            <seg n="54f1dbf1">
              I övrigt behöver skogsskadekontot ses över och göras mer förmånligt
              för att understödja den enskilda människan. Kontot bör dessutom
              vara en del av fastigheten, så att behållningen inte skattas bort
              vid försäljning eller arvskifte. Och i de taxeringsvärden som
              nu håller på att bestämmas måste man ta hänsyn till skadorna.
            </seg>
            <seg n="355bfc44">
              Herr talman! Om det ska finnas en framtid för skogen måste det
              finnas människor som vill verka i den, som vill äga den och som
              vill bruka den. Det kommer oss alla till godo. Därför har vi skrivit
              vår motion med anledning av stormens effekter.
            </seg>
          </u>
          <note type="speaker" n="e5957e96">
            Anf. 2 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-799f0965e8855006-0" n="9322b20b">
            <seg n="8ee44ac8">
              Herr talman! Den storm som drabbade södra Sverige den 89 januari
              visar hur sårbart vårt samhälle är.
            </seg>
            <seg n="93fcd797">
              På några timmar slogs elen ut för över 400 000 abonnenter. När
              oroliga människor försökte ringa vänner eller släktingar hade
              såväl det fasta nätet som de mobila näten på många håll slagits
              ut. Larmnumren slogs ut. På sina håll fungerade inte lokalradion
              eller hade av andra skäl svårt att nå ut med korrekt information.
            </seg>
            <seg n="0746f2aa">
              Trafiken på Södra stambanan stannade, likaså trafiken på Kust-till-kust-banan.
              På några timmar upphörde väsentliga delar av infrastrukturen i
              södra Sverige att fungera.
            </seg>
            <seg n="91019acc">
              Stormen fällde skog motsvarande ett helt års avverkning i hela
              Sverige. Många skogsägare kunde se hur deras livsverk och ekonomiska
              framtid låg fälld med roten.
            </seg>
            <seg n="6c9ba9f7">
              Två veckor efter stormen stod 2 000 företag i sydöstra Sverige
              stilla på grund av att de saknade el. Produktionsbortfallet motsvarade
              35 miljoner kronor om dagen.
            </seg>
            <seg n="bbeec4ef">
              Enbart i Sydkrafts nät saknade i dag på morgonen 14 971 abonnenter
              el, av dem finns nästan 10 000 i Kronobergs län. Det är lätt att
              föreställa sig de fysiska och psykiska påfrestningar som det innebär
              att under vintern leva utan vanlig tillgång på värme, ljus och
              vatten.
            </seg>
            <seg n="8d9fff87">
              Antalet personer som förolyckats i stormen eller som en följd
              av den närmar sig nu 20. Tyvärr talar mycket för att det kommer
              att bli fler.
            </seg>
            <seg n="2ebdb6d8">
              Stormen och dess följder kommer att påverka Sverige under överskådlig
              tid. Vi kan i dag inte se alla effekter som stormen har haft och
              alla de åtgärder som måste vidtas för att ta hand om stormfälld
              skog eller för att på ett rimligt sätt underlätta för de människor
              som drabbats och för företag som hamnat i problem på grund av
              stormen. Inte heller kan vi se alla de åtgärder som vi måste vidta
              för att skapa ett samhälle som är mindre sårbart för den här typen
              och andra typer av händelser. Det vilar ett särskilt ansvar på
              regeringen att under överskådlig framtid samordna myndigheters
              verksamhet kring detta, rapportera till riksdagen och när behov
              föreligger föreslå åtgärder.
            </seg>
            <seg n="17edd02c">
              Men det finns vissa saker som vi kan konstatera redan i dag.
              Fungerande elleveranser är ytterst en del av en fungerande infrastruktur
              och därmed också ytterst ett statligt ansvar. De bolag som har
              ansvar för elnäten har inte på något sätt levt upp till de krav
              som man kan ställa på hög säkerhet vid elleveranser. Det går inte
              att försvara sig med att säga att det var extrema vindstyrkor.
              Såväl människor i de nu drabbade områdena som i andra delar av
              vårt land är sedan en rad år vana vid upprepade och omfattande
              elavbrott. Hade det vidtagits åtgärder för att säkra elledningarna
              för mer normala former av dåligt väder hade många av de svåra
              störningar som nu inträffat på infrastrukturen inte behövt ske.
              En elledning som är nedgrävd för att skyddas mot nedfallande träd
              när det blåser 24 sekundmeter skyddas även när det blåser orkanstyrka.
            </seg>
            <seg n="b8fd76e2">
              Trots upprepade löften från såväl kraftbolag som regeringen har
              man inte klarat av att få fram ett mer driftsäkert elnät och att
              säkra näten för omfattande och långvariga avbrott. Inte heller
              har bolagen förmått att ta fram system för ersättningar på nivåer
              som på något sätt motsvarar de verkliga förluster eller den skada
              som kunden lidit. Detta har nu kommit till vägs ände. Det ankommer
              på regeringen att snabbt lösa detta tillsammans med kraftbolagen.
            </seg>
            <seg n="eda4f478">
              Att telefon och nödnummer fungerar är en väsentlig del av människors
              vardagstrygghet, likaså att lokalradion snabbt når ut med korrekt
              information. Det är viktigt att ansvariga myndigheter snabbt vidtar
              åtgärder för att det som skedde på natten den 8 januari inte ska
              upprepas.
            </seg>
            <seg n="9f822175">
              Det mest akuta är nu att effektivt och snabbt ta hand om den
              skog som har fällts och att få ut så mycket som möjligt av dess
              värde. Det gäller framför allt de skogsägare som har drabbats
              så hårt. Hos riksdagen, regeringen och skogsnäringen finns det
              en stor enighet om huvuddragen i de åtgärder som ska vidtas. Inte
              minst är det viktigt med snabba och obyråkratiska handläggningar
              av berörda myndigheter.
            </seg>
            <seg n="b5b762e9">
              Lagring med vattenbegjutning och lagring i sjöar och vattendrag
              kommer att behövas i stor skala. Då är det viktigt att man tar
              till vara all befintlig kunskap och de inarbetade rutiner som
              finns för att minimera påverkan genom läckage av gödande och toxiska
              ämnen som annars riskerar att ske. Från Folkpartiet har vi förståelse
              för att insektsbekämpning med kemikalier kan bli nödvändig. Kemikalieinspektionens
              rekommendationer bör ligga till grund för de beslut som man tar.
              Det finns också kunskaper om detta hos Sveriges lantbruksuniversitet.
              Av miljöskäl är det viktigt att finna alternativ till storskalig
              flygbesprutning.
            </seg>
            <seg n="89cf0540">
              För att lindra de ekonomiska konsekvenserna för såväl skogsbrukare
              som övriga företagare är det nödvändigt att snabbt se över ett
              antal regler. Förbättringar av villkoren för skogsskadekonton
              är en sådan. För många kommer såväl gamla som nya krediter att
              vara nödvändiga för att klara den uppkomna situationen. Därför
              är det viktigt att man ser över förmånsrättsreglerna och reglerna
              för moms och skatteinbetalningar. Det är särskilt viktigt för
              att kunna hjälpa företag som har drabbats av utebliven eller minskad
              inkomst.
            </seg>
            <seg n="9cd7a0df">
              Stormen den 8 och 9 januari har på ett tydligt sätt lärt oss
              hur utsatta människor i det här landet kan vara, särskilt de som
              bor utanför de stora tätorterna. Om stormen kan föra med sig något
              bra så är det att när vi skapar en bättre och mer robust infrastruktur,
              blir även villkoren i vardagen bättre för dem som bor och verkar
              på den svenska landsbygden.
            </seg>
          </u>
          <note type="speaker" n="c81568d0">
            Anf. 3 SVEN GUNNAR PERSSON (kd):
          </note>
          <note n="7be43186">
            Herr talman! Ärade åhörare!
          </note>
          <u who="sven_gunnar_persson_7bd9a0" xml:id="i-4deb222898a59342-0" n="5e3ca87b" prev="i-8a7fb8c57ae4766a-0">
            <seg n="ce000107">
              Skogsbonden Lars-Olof Johansson från Torlarp utanför Ljungby
              och många med honom har säkert inte svårt att känna igen sig i
              Verner von Heidenstams mäktiga formuleringar.
            </seg>
            <seg n="c52aea83">
              För drygt två veckor sedan ägde Lars-Olof 180 hektar välskött
              skog. Nu är ungefär 70 % av all skog äldre än 25 år nedblåst.
              Familjen är fjärde generationen på släktgården.
            </seg>
            <seg n="8b0454f5">
              När en grupp kristdemokratiska riksdagsledamöter besökte honom
              berättade han att det var meningen att barnen skulle ta över.
              Men den skog som nu finns kvar ger inte någon inkomst på 4050
              år. Han sade: I dag vet vare sig vi eller andra skogsbönder om
              det ens är någon mening med att fortsätta i det här jobbet. För
              många av oss är det här en chock som det kommer att ta lång tid
              att övervinna.
            </seg>
            <seg n="bdaa693f">
              En annan förtvivlad skogsägare säger på telefon att han köpte
              sin skog på torsdagen. På lördagen blåste 80 % av innehavet ned.
              Detta, herr talman, är bara två av oräkneliga exempel på skogsbrukare
              som fått se sitt livsverk förött eller sina framtidsplaner totalt
              spolierade.
            </seg>
            <seg n="74c1336f">
              Den ödesdigra orkannattens härjningar handlar om kronor och ören,
              om behovet av att så snabbt som möjligt upparbeta fällda arealer,
              om lagring och transporter och om möjligheter att bekämpa kommande
              insektsangrepp. Ja, visst är allt detta viktigt, men framför allt
              handlar det om enskilda människor vars liv slagits i spillror.
              Det handlar om enskilda människors och familjers möjligheter att
              leva och verka på landsbygden. Det handlar om att även i fortsättningen
              kunna bedriva jord- och skogsbruk som präglas av småskalighet
              och egenförsörjning.
            </seg>
            <seg n="528bacb3">
              Herr talman! Inga försäkringar i världen kan fullt ut ersätta
              för de ökade kostnader som katastrofen för med sig och för det
              prisfall på timmer och massaved som blir konsekvenserna för lång
              tid framöver. De skogsägare som drabbats har arbetat under de
              förutsättningar och med den inriktning som lagar och förordningar
              stakat ut. Under de senaste tio åren har dock en förskjutning
              skett i riktning mot att mer betona mångfaldens rikedom.
            </seg>
            <seg n="ae2221d2">
              Det är som Tommy Hammarström skrev på ledarsidan i Expressen
              i måndags:
            </seg>
            <seg n="354a928d">
              Plötsligt blev det tillåtet att plantera vårtbjörk, och skogsvårdsstyrelsen
              började ivrigt plädera för mera löv i markerna om denna politik
              får verka i hundra år kommer vi till sist att få en mångfaldigare,
              trevligare, härdigare och stormfastare skog.
            </seg>
            <seg n="091e5d61">
              Vidare skriver Hammarberg att skogsbruket har bara följt lagen
              och gjort vad de var tvungna till
            </seg>
            <seg n="7dc7d395">
              Därför är det absolut rätt och rimligt att stat och myndigheter
              griper in och med kraft stöder de drabbade skogsägarna. Och då
              tänker jag inte bara på psykosociala krisgrupper och byråkratiska
              lättnader, utan på substantiella bidrag och handfast hjälp.
            </seg>
            <seg n="80909b6d">
              Herr talman! Den storm som drabbade södra Sverige den 89 januari
              saknar motstycke i modern tid. Skogsstyrelsen uppskattar att omkring
              80 miljoner kubikmeter träd fällts av stormen till ett totalt
              värde av 3040 miljarder kronor. Lokalt motsvarar stormfällningarna
              upp till 30 årsavverkningar. Hundratusentals hushåll drabbades
              av strömlöshet, och telefonförbindelserna slogs på många håll
              helt ut. Fortfarande är tiotusentals hushåll utan el. Ett tjugotal
              personer har dött till följd av stormens skadeverkningar.
            </seg>
            <seg n="8281e8e2">
              Med anledning av detta har Kristdemokraterna väckt en motion
              som innehåller såväl kortsiktiga som mer långsiktiga åtgärder.
              Vi gör inte anspråk på att täcka in allt långt därifrån men jag
              är övertygad om att vi tillsammans i denna kammare kan komplettera
              varandra och komma fram till förslag och beslut som sammantagna
              får avsedd effekt.
            </seg>
            <seg n="278623df">
              Herr talman! Det behöver göras en samlad bedömning av konsekvenserna
              för skogen och skogsbruket. Kristdemokraterna föreslår därför
              att regeringen ger Skogsstyrelsen i uppdrag att genomföra en skoglig
              haveriutredning där de ekonomiska, praktiska, sociala, infrastrukturmässiga
              och ekologiska konsekvenserna sammanställs och en samlad bedömning
              av behovet av stöd från samhället görs.
            </seg>
            <seg n="45aae5e8">
              Det behövs också en genomgång av gällande regelverk på det skogliga
              området. Vilka regler behöver ändras tillfälligt eller permanent
              till följd av stormkatastrofen? Ytterligare åtgärder kan behövas
              längre fram för att hantera de mer långsiktiga konsekvenserna,
              liksom för att skapa en bättre beredskap till nästa gång något
              liknande inträffar.
            </seg>
            <seg n="9941772c">
              Även om allt görs för att snabbt få ut virket från skogen räknar
              man med att tidigast sommaren 2006 ha upparbetat det mesta, om
              det går riktigt bra. Nu gäller det att mobilisera de skogsmaskiner
              som finns och att utnyttja kontakter också i andra länder. Militär
              överskottskapacitet i form av kranbilar och terrängfordon tas
              i anspråk. Dispenser av olika slag ges för lagring och transporter
              liksom förtur för timmertransporter på järnväg. Möjligheterna
              att tillfälligt använda bekämpningsmedel för att förhindra granbarkborrens
              och dess kumpaners härjningar måste hållas öppna också för situationer
              och med metoder som nu inte är tillåtna.
            </seg>
            <seg n="870c7dd5">
              Herr talman! För närvarande råder det brist på skogsarbetare.
              Samtidigt vet vi att det finns många personer som arbetar inom
              andra yrken som besitter nödvändig kompetens för att delta i röjningsarbetet.
              Anställda i offentlig sektor bör därför ges rätt till tjänstledighet
              för att hjälpa till, och möjligheterna för arbetskraft också utanför
              EU att göra insatser bör underlättas. Regeln om tjänsteplikt för
              hemvärnsmän bör kunna tillämpas för arbetsgivarnas del.
            </seg>
            <seg n="62f80f3c">
              Det behövs också handfast ekonomiskt stöd till de drabbade. Skattelättnader
              och ändrade regler för användning av skogskonto och skogsskadekonto
              samt införande av någon form av statligt skördeskadeskydd är några
              av förslagen i vår motion. För dem som drabbats av kraftigt sjunkande
              fastighetsvärden med åtföljande amorteringsbehov kan skatten på
              virkeslikvider och försäkringsersättningar skjutas upp till dess
              att fastigheten eventuellt säljs. En sådan lösning bör snabbutredas.
            </seg>
            <seg n="ad55d205">
              Virke kommer att i stora mängder behöva transporteras mellan
              olika delar av landet. Någon form av transportbidrag bör därför
              utformas.
            </seg>
            <seg n="e5c78e56">
              Herr talman! Även om tusentals montörer nu sliter dygnet runt
              och gör sitt allra bästa för att hjälpa de drabbade är det en
              skandal att tiotusentals hushåll och företag ännu, 19 dagar efter
              stormen, saknar ström och, eller, telefonförbindelser. Riksdagen
              måste nu ställa tydliga krav på nätbolagen i form av risknivåer,
              leveranskvalitet och skadeståndsskyldighet vid utebliven leverans.
              Också teleoperatörer bör vara skadeståndsskyldiga gentemot den
              enskilde när de inte kan leverera vad de lovat.
            </seg>
            <seg n="25abaf72">
              Herr talman! Sedan orkanen drog in över södra Sverige har vi
              på många håll och på många sätt fått se hur människor visar omtanke
              och omsorg om varandra. De nära gemenskaperna fungerar som stötdämpare
              när livet ter sig grymt och orättvist. Men nu gäller det att också
              samhället svarar för att ge det stöd och den hjälp som det är
              möjligt att ge. Statsråd och riksdagsledamöter måste gå från inkännande
              löften och deklarationer vid besök i skövlade skogar till konkret
              handling och beslut. Endast då kan vi bidra till att återge hopp
              och framtidstro till alla dem som drabbats så hårt av de naturens
              krafter som ingen av oss kan styra över.
            </seg>
          </u>
          <note type="speaker" n="1c36d8b0">
            Anf. 4 JAN ANDERSSON (c):
          </note>
          <u who="jan_andersson_252590" xml:id="i-d54f9b235807595c-0" n="89c2f9b3">
            <seg n="06642315">
              Herr talman! Hittills har de flesta börjat vid den 89 januari.
              Jag ska börja några veckor tidigare, nämligen på julafton. Då
              var jag hemma hos min bror och hans familj. Mitt brorsbarn Hannes,
              som är fem år och en lite spjuver, fick en batteridriven radiostyrd
              bil. Ni vet hur smågrabbar är. De kör och kör. Ni vet också hur
              en sådan där bil äter batterier. Trots det räckte batterierna
              i Hannes bil mycket längre än de batterier som finns i mobiltelefonmasterna.
              Två timmar efter det att strömmen hade gått var vi nämligen utan
              mobiltelefon i våra bygder.
            </seg>
            <seg n="e100bb58">
              Under fyra dagar fick vi åka tre fyra mil in mot stan för att
              få täckning på mobiltelefonerna. I inledningsskedet innebar detta
              självklart att de som skulle röja ledningar, vägar och annat inte
              kunde ha något samband. Man visste inte var man hade varandra,
              och man visste inte var någonstans maskiner och folk fanns. Självklart
              sinkade detta uppröjningsarbetet. Det är inget annat än en fullständig
              skandal att mobiltelefonnätet kan slås ut på det här sättet.
            </seg>
            <seg n="497ae09f">
              Vi vet också att elnätet mosades. Jag fick tillbaka elen hemma
              på tisdagen i denna vecka, och då tillhör jag de lyckligt lottade
              i våra bygder. Det är nämligen fortfarande oerhört många som saknar
              el.
            </seg>
            <seg n="011439ae">
              Väldigt många av dem som saknar el har inte fått besked om när
              den väntas komma tillbaka. Detta trots att montörer och entreprenörer
              har gjort ett jättejobb för att få i gång ledningarna. Jag vill
              säga till dem som har varit eller är utan ström: Skäll inte på
              montörerna. Vänd er till direktörerna, om de nu inte finns ute
              i Europa och letar uppköpsbolag.
            </seg>
            <seg n="3ad2b957">
              Vänd er också till dem i regeringen och till denna kammare. När
              det gäller elen finns det en särskild anledning till att vi ska
              stifta lagar, nämligen den att på elmarknaden är det monopol.
              Köper jag en bil, en Volvo, som krånglar, då vet jag att jag nästa
              gång inte köper en Volvo, utan jag köper en Saab eller någon annan
              i stället. När min el krånglar kan jag inte vända mig till någon
              annan än mitt nätbolag därför det finns bara en ledning ut till
              mig. Det är helt enkelt ett tekniskt monopol. Det gör att det
              ställs extra starka krav på samhället att å sin sida ställa krav
              på operatörerna.
            </seg>
            <seg n="578ff681">
              När det gäller det akuta skedet med elavbrott och mobiltelefonavbrott
              kan man göra det konstaterandet att när det organiserade samhället
              inte lyckas ordna hemtjänst eller röja vägar och liknande är det
              det civila samhället som träder in. Mycket av vägar röjdes upp
              tack vare enskilda insatser och initiativ. Det var säkert många
              grannar som besökte varandra för att se hur det var med dem som
              har hemtjänst men där hemtjänsten inte kom fram.
            </seg>
            <seg n="5a97155e">
              Sedan har vi de långsiktiga effekterna när det gäller osäkerheten
              för boendet på landsbygden. Det är säkert många unga familjer
              som funderar: Vågar vi satsa på ett nybygge ute i vår landsbygd?
            </seg>
            <seg n="712f2617">
              Jag har fem kilometer från mitt hem ett företag, Förenade väl,
              med någonstans mellan 100 och 200 anställda som var utan el i
              fyra eller fem dagar. De fick el på torsdagen den veckan. De långsiktiga
              effekterna för företaget är det oerhört svårt att veta, men jag
              tror mig veta vad som är den första fråga de får när de ska teckna
              ett nytt kontrakt med sina kunder. Första frågan är självklart:
              Får vi ett fyra dagars avbrott igen? Jag vet också vilken som
              kommer att vara den första frågan när de kommer till sin koncernledning
              och vill att man ska investera i nya utrustningar eller maskiner
              i företaget. Självklart är första frågan: Kan ni hålla ström till
              det som vi investerar i?
            </seg>
            <seg n="60b933cd">
              Där har vi långsiktiga effekter som vi ännu inte vet svaret på.
            </seg>
            <seg n="d0987865">
              Det är viktigt att vi i denna kammare ser till att sätta regler
              som gör att Förenade väl och andra företag i vår omgivning kan
              säga: Ja, vi kommer att klara elleveranserna.
            </seg>
            <seg n="99cbc3a8">
              Det är enda sättet att vara säker på att vi får investeringar
              och satsningar även i lite glesare bygder.
            </seg>
            <seg n="fd3ba50d">
              När det gäller de långsiktiga effekterna för skogen är det sagt
              att det är en årsavverkning som har blåst ned, och det stämmer.
              Samtidigt ska vi veta att det är oerhört mycket ungskog som blåst
              ned. Det gör att när vi kommer till det stadiet när den skogen
              skulle ha avverkats kommer vi att inse att det är betydligt mer
              som man gått miste om.
            </seg>
            <seg n="ea5be973">
              Vi har från Centerpartiets sida skrivit en motion där vi för
              fram ett antal förslag gällande skogen. Jag ska lyfta fram några
              av dem. Ett gäller transporthjälp. Det kommer att krävas oerhörda
              insatser för att transportera det virke som nu ska ut ur skogen.
              Vi har också sagt att man ska sända ett ägardirektiv till Sveaskog
              för att stoppa avverkningar så att staten inte trycker på med
              mer virke i en situation där vi redan har ett jätteöverskott.
            </seg>
            <seg n="60945d29">
              Vi har föreslagit att de pengar som är avsatta för att köpa reservat
              ska kunna användas till att mildra stormens härjningar. Det kommer
              att vara fullt möjligt i ett senare skede att teckna skötselavtal
              eller naturvårdsavtal med enskilda markägare där man får in en
              biologisk mångfald på ett helt annat sätt än tidigare. Det kommer
              att vara ett intresse både från samhällets sida för den biologiska
              mångfaldens skull och från enskilda markägare att få in stormsäkra
              zoner med lövinslag i skogen.
            </seg>
            <seg n="d6341711">
              Vi måste se till att fixa vettiga skatteregler. Många har fått
              kanske 30 års avverkningar nedblåsta. Man har haft en långsiktig
              planering för hur man ska hantera det. I inledningsskedet kommer
              det att trilla ned en rejäl peng som måste kunna hanteras på ett
              sådant sätt att man fortsatt kan bo kvar på sin gård eller i sitt
              hem.
            </seg>
            <seg n="ccfacde8">
              Skogsskadekontot behöver förbättras. Man behöver höja taken och
              förlänga tiden. Man kanske ska överväga ett särskilt skogsavdrag
              som gör att man i de fall där säkerheten har minskat, fastighetsvärdet
              kanske har minskat med 2 miljoner, kan använda det för att betala
              av på sina skulder utan att för den skull bli avklådd det mesta
              i skatt. Meningen är inte att staten ska tjäna pengar på naturkatastrofer.
            </seg>
            <seg n="f14f910b">
              Det här brådskar. Det är många enskilda som sitter och funderar
              över hur de ska klara sin närmaste framtid. Det här är ett extraordinärt
              läge, och det kräver extraordinära åtgärder.
            </seg>
          </u>
          <note type="speaker" n="e972be29">
            Anf. 5 ÅSA DOMEIJ (mp):
          </note>
          <u who="asa_domeij_0a2a21" xml:id="i-0a2b20b351aef2ef-0" n="31a9fb10">
            <seg n="fa60256c">
              Herr talman! Ledamöter och åhörare! Det behövdes bara en enda
              natt, och så var delar av södra Sverige i ett totalt kaos. Livsverk
              var spolierade. Framtidstron var spolierad. Många tusen människor
              kunde inte ta sig hemifrån och hade inte el eller tillgång till
              telefon och var helt isolerade.
            </seg>
            <seg n="bc9b50b8">
              Många här har tidigare beskrivit följderna, så det behöver jag
              inte göra så särskilt mycket. Men den där morgonen borde också
              innebära att uppvaknande för alla som inte har insett hur oerhört
              sårbart hela vårt samhälle är, hela samhällssystemet. Hur många
              hade till exempel trott att så många tusen människor kunde bli
              utan el så länge? Hur många visste att nödnumren på mobiltelefonerna
              inte alltid fungerar?
            </seg>
            <seg n="50fada4d">
              Vi har haft en debatt i många år om sårbarheten i samhället utan
              att den har tagits riktigt på allvar. Inom Miljöpartiet har vi
              länge hävdat att den typ av säkerhetspolitik som vi har som framför
              allt är inriktad på väpnade hot och där vi lägger ned så oerhört
              många miljarder per år är alldeles för betonad jämfört med en
              politik som handlar om andra hot i samhället, andra typer av katastrofer,
              naturkatastrofer, miljöhot och även terrorism. Fortfarande är
              det som vi lägger pengarna på militära hot utifrån, som ses som
              betydligt mer sannolika.
            </seg>
            <seg n="bb4559b4">
              Vi måste ha en omläggning av politiken så att vi gör någonting
              åt sårbarheten och i stället inriktar oss på de hot som kan finnas
              inom landet. I vår motion har vi därför föreslagit att vi ska
              inrätta ett säkerhetsdepartement i stället för ett försvarsdepartement
              som mer jobbar med bredden av olika hot i samhället.
            </seg>
            <seg n="09941bc6">
              Den här natten borde också innebära ett uppvaknande för oss alla
              om att klimatpolitik är viktig. Dels gäller det att mildra effekten
              av utsläppen som leder till klimatförändring, dels måste vi börja
              anpassa samhället till ett förändrat klimat. Vi är mitt inne i
              en klimatförändring. Det är ingenting som enbart kommer att drabba
              kommande generationer och någonting som vi kan skjuta ifrån oss,
              för klimatet förändras redan nu. Vi måste anpassa oss till det,
              samtidigt som det behövs radikala åtgärder för att se till att
              klimatförändringen inte blir så stor. Vi vet att vädret blir extremare
              och att sådana här situationer blir sannolikare på grund av klimatförändringen.
              I det här fallet var det väldigt blött i markerna, och dessutom
              var det otjälad mark. Högre temperatur och mer nederbörd är en
              klar följd av klimatförändringen.
            </seg>
            <seg n="6be8aaec">
              Den här natten borde också innebära ett uppvaknande för att den
              skogspolitik som vi har bedrivit under många år kanske inte fungerar,
              särskilt inte i ett läge med klimatförändringar. Därför har vi
              i vår motion tagit upp att Skogsstyrelsen bör göra en utvärdering
              av skogspolitiken och fundera över förändringar. Det kan gälla
              skogsbruksmetoder, trädslagsval och förändringar av hur vi bedriver
              naturvård i skogen. Mycket av lämnade remsor och dungar har ju
              fallit i den här katastrofen.
            </seg>
            <seg n="d90f79d7">
              Vi måste kanske gå över till naturvårdshänsyn som mer handlar
              om att stegvis prova att använda och utveckla ett kontinuitetsskogsbruk
              för att klara naturvärdena.
            </seg>
            <seg n="d8605c99">
              Hur ska vi komma bort från kortsiktigheten? Tänk på de tusentals
              människor som fortfarande inte har el! Hur känner de när vi har
              elbolag som hellre än att investera i elsäkerhet och försörjningstrygghet
              i Sverige satsar på kolkraft utomlands, som dessutom bidrar till
              klimatförändringen och extremare väder? Hur känner de när man
              prioriterar så kortsiktigt därför att man tror att det finns mer
              vinster att hämta utomlands och man har den inställningen att
              folk kan nog tåla ett litet strömavbrott då och då?
            </seg>
            <seg n="3b854abb">
              Genom att det här hände befinner man sig nu i ett väldigt extremt
              läge där man har varit utan el i veckor. Det gör att det måste
              finnas en opinion för en lagstiftning mot elbolagen. Regeringen
              har ett ansvar som inte har ställt krav. Om nu Socialdemokraterna
              i riksdagen inte hade velat göra någonting hade det kunnat bildas
              en majoritet av andra partier som hade kunnat driva fram en lagstiftning,
              när det gäller dels försörjningssäkerheten, dels strikt skadeståndsansvar,
              dels telebolagen.
            </seg>
            <seg n="4adf2369">
              Vi har fört fram en rad förslag om skogen i vår motion, men jag
              hinner inte gå igenom alla.
            </seg>
            <seg n="497dc326">
              Det viktigaste i nuvarande situation för skogsägarna är att få
              ut så mycket virke som det bara går ur skogen så snabbt som möjligt.
              Det finns olika typer av stimulanser och förbättrad transportkapacitet.
            </seg>
            <seg n="a80fbdcc">
              Vi tycker också att man, för att underlätta i den här situationen,
              ska överväga ekonomiska incitament för lagring. För skogsägarna
              har vi föreslagit att man ska fundera över olika typer av skattelättnader
              och möjligheter till lånegarantier. De kan också gälla andra drabbade
              företag, till exempel sågverk som så småningom får problem.
            </seg>
            <seg n="a3d549b4">
              Jag vänder mig väldigt mycket emot att Moderaterna och Centerpartiet
              vill ställa två drabbade intressen mot varandra. De ställer produktionsintresset
              i skogen mot naturvårdsintresset. De vill skära ned på anslaget
              för biologisk mångfald och använda det till annat i en situation
              då naturvården har drabbats hårt. Det tycker jag är helt fel.
            </seg>
            <seg n="a482803a">
              Jag vänder mig också emot att Moderaterna vill möta en katastrof
              med att kanske riskera en annan ekologisk katastrof genom att
              de vill tillåta flygbesprutning.
            </seg>
            <seg n="0d3ab0ba">
              Jag har varit i kontakt med Bengt Ehnström, professor emeritus
              vid SLU, som är en av våra stora auktoriteter när det gäller kunskap
              om skadeinsekter i skogen. Han har jobbat med de frågorna vid
              SLU i 45 år och har följt alla stormar sedan 1969. Han var förvånad
              över att man över huvud taget diskuterar den typen av stenåldersmetoder
              i dag. Han menar att om man ska använda kemiska bekämpningsmedel
              måste det ske under väldigt kontrollerade former.
            </seg>
            <seg n="5ce753b2">
              Jag tycker inte heller att vi ska glömma bort de drabbade kommunerna.
              De har ju gjort jätteinsatser för att hjälpa sina invånare och
              därmed dragit på sig stora kostnader. Vi har föreslagit i vår
              motion att man ska fundera över om inte staten ska hjälpa kommunerna
              ekonomiskt i sådana här exceptionella lägen.
            </seg>
            <seg n="a155eabb">
              EU har ju fonder för hjälp till katastrofdrabbade länder. Givetvis
              tycker vi att Sverige ska söka medel därifrån.
            </seg>
            <seg n="ec1049f2">
              Vi skulle också vilja att Sverige driver på för att förnya den
              här typen av fonder. Man borde inrätta en global klimatfond där
              länder skulle kunna få stöd vid väderkatastrofer. Stödnivån skulle
              då kunna kopplas till hur stora insatser länderna har gjort för
              att minska utsläppen av växthusgaser.
            </seg>
            <seg n="20ee8bd0">
              Jag vill avsluta med att säga att jag verkligen håller med Sven
              Gunnar Persson som sade att vi borde behandla de förslag som de
              olika partierna har kommit med på ett generöst sätt. Vi bör jobba
              seriöst och titta på andra partiers förslag för att försöka att
              hitta en gemensam politik som verkligen genomförs. Det får inte
              bli så att vi debatterar dessa frågor livaktigt och visar ett
              engagemang nu och att vi sedan inte kan ena oss om några förslag
              som kan gå igenom i riksdagen. Riksdagen har ett väldigt tungt
              ansvar för politiken, både på kort sikt för att mildra situationen
              och för att genomföra en ny politik som är riktig på lång sikt.
            </seg>
          </u>
          <note type="speaker" n="f738af5f">
            Anf. 6 JAN ANDERSSON (c) replik:
          </note>
          <u who="jan_andersson_252590" xml:id="i-d54f9b235807595c-1" n="89c2f9b3">
            <seg n="0096a601">
              Herr talman! Det gäller reservaten. Trots det rådande läget har
              Miljöpartiet fortfarande en närmast religiös övertygelse om att
              statliga köp av mark är det bästa och kanske det enda sättet att
              bevara den biologiska mångfalden.
            </seg>
            <seg n="ac04e9cc">
              Vi vet att den skogliga aktiviteten i stora delar av landet kommer
              att avstanna. Avverkningsresurserna flyttas ned till de fyra län
              som har drabbats hårdast av stormen. Vi vet att det som kanske
              hade varit hotat under det här året inte kommer att vara hotat.
              Det finns inte några resurser för att avverka någonting, och jag
              tror inte att det hade hänt i vilket fall som helst.
            </seg>
            <seg n="dae18691">
              Nu gäller det att se lite längre och ställa frågan: Kan vi använda
              den här halvmiljarden på ett bättre sätt där vi undviker konflikten
              mellan markägare och staten, tecknar avtal som på sikt ger en
              betydligt bättre biologisk mångfald i de delar av Sverige där
              det har förekommit ett väldigt ensidigt granskogsbruk? Det finns
              ett intresse från både markägare och stat att lösa det här. Är
              det otänkbart för Miljöpartiet att använda pengar från detta konto
              till att mildra stormens skadeverkningar?
            </seg>
          </u>
          <note type="speaker" n="51828f25">
            Anf. 7 ÅSA DOMEIJ (mp) replik:
          </note>
          <u who="asa_domeij_0a2a21" xml:id="i-0a2b20b351aef2ef-1" n="31a9fb10">
            <seg n="e18b2e55">
              Herr talman! När jag läser Centerpartiets motion verkar det som
              att man vill ta pengar från naturvården och använda dem till rena
              produktionsinsatser. Då kan man fråga sig varför man ska ställa
              två drabbade intressen mot varandra när naturvården också har
              drabbats.
            </seg>
            <seg n="e823a1ad">
              Däremot verkar det som att Centern tror att Miljöpartiet tycker
              att pengarna ska användas enbart till markinköp, men det stämmer
              ju inte alls. Genom civilrättsliga avtal kan man åstadkomma väldigt
              bra naturvård.
            </seg>
            <seg n="a02820e8">
              Jag hoppas att Centern inte menade så som jag uppfattade motionen,
              utan att ni vill att det ska göras omfördelningar och att man
              ska satsa på ett annat sätt inom naturvården. Det är en annan
              sak.
            </seg>
            <seg n="6313b6aa">
              Om man nu behöver pengar för att hjälpa de drabbade varför ska
              man då ta från det lilla miljöanslaget när vi har en statsbudget
              som är så oerhört stor?
            </seg>
          </u>
          <note type="speaker" n="4d9251b7">
            Anf. 8 JAN ANDERSSON (c) replik:
          </note>
          <u who="jan_andersson_252590" xml:id="i-d54f9b235807595c-2" n="89c2f9b3">
            <seg n="ab1fe8b3">
              Herr talman! Jag vill inte påstå att 500700 miljoner kronor är
              små pengar i det här sammanhanget. För mig är det ganska mycket.
              Åsa vet ju, precis lika väl som jag, att huvudparten av dessa
              pengar är avsatta för inköp. Det är en liten del av de här pengarna
              som är avsedd för naturvårdsavtal och biotypskydd. Det är inköp
              som är huvudinriktningen när det gäller storleken på pengarna.
            </seg>
            <seg n="b4e3b64d">
              Se till att under ett enskilt år använda de 500700 miljonerna
              till exempelvis lagerstöd eller transportstöd! När vi sedan under
              kommande år ska återplantera har vi möjlighet att se till att
              vi får en bra återplantering både ur produktionssynpunkt och ur
              naturvårdssynpunkt.
            </seg>
          </u>
          <note type="speaker" n="e276b892">
            Anf. 9 ÅSA DOMEIJ (mp) replik:
          </note>
          <u who="asa_domeij_0a2a21" xml:id="i-0a2b20b351aef2ef-2" n="31a9fb10">
            <seg n="77b95a8d">
              Herr talman! Det är inte så att de här pengarna är avsedda bara
              för markinköp. Man kan mycket väl också bilda reservat. Markägaren
              fortsätter då att äga marken, och så betalar man för själva intrånget.
            </seg>
            <seg n="6178fa80">
              Visst kan det tyckas att några hundra miljoner är mycket pengar,
              men sett i relation till miljömålet, som riksdagen har fattat
              beslut om när det gäller biologisk mångfald, kommer man med nuvarande
              anslagsnivå inte att nå det mål man har satt upp till 2010, utan
              man kommer att nå det först 2018.
            </seg>
            <seg n="cfe933a8">
              Varför ska man just i ett läge då naturvården är så hårt drabbad
              av den här orkanen skära bort pengar? Man kan behöva ändra på
              de naturvårdsinsatser man gör. Men det finns ju ingen anledning
              att ställa just två intressen som har drabbats av den här katastrofen
              mot varandra, när vi faktiskt har en statsbudget där miljöanslaget
              bara utgör en mycket liten del.
            </seg>
          </u>
          <note type="speaker" n="711640bf">
            Anf. 10 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_e2a078" xml:id="i-d500cadaecb34d5f-1" n="6c1340be">
            <seg n="92b68d1e">
              Herr talman! Låt mig börja med att säga att jag är väldigt kallsinnigt
              inställd till att fortsätta att socialisera mera mark, vilket
              är det som regeringen tillsammans med Miljöpartiet verkar prioritera.
              Vi ställer inte alls produktionsintressen mot naturvård.
            </seg>
            <seg n="72bc68af">
              Jag blir närmast förvånad över Åsa Domeij, herr talman, som tidigare
              var med den borgerliga alliansen för att få majoritet här i riksdagen
              för att verka mer för frivilliga avtal och minska när det gällde
              inköpen. Men inställningen till det kanske har minskat, vad vet
              jag?
            </seg>
            <seg n="7f2e866c">
              I övrigt finns det väldigt mycket som det är av vikt att vi är
              eniga om, och det tror jag också att de flesta partier är, för
              att ta hand om skogen.
            </seg>
            <seg n="14eda8b2">
              Låt mig bara få komma in på ett område. Det gäller den så kallade
              stenåldersmetoden, som Åsa Domeij nämnde, på den tiden då man
              inte ens kunde flyga. Om vi jämför stormen 1969 med den som skedde
              nu, skedde den på tidig höst. Det mesta av virket, som dessutom
              bara var hälften så mycket som den här gången, upparbetades under
              höst och tidig vinter, och väldigt lite var kvar i skogen till
              våren. Trots det drabbades den av stora skador långt efteråt.
              Det har också sagts från minister Ulrica Messings sida att det
              var något som underskattades. Därför diskuteras det nu huruvida
              man ska använda kemisk bekämpning.
            </seg>
            <seg n="a95edb38">
              Herr talman! Eftersom Miljöpartiet har väldigt stor insyn i och
              möjlighet att påverka regeringens arbete, är min mycket tydliga
              fråga till Miljöpartiet och Åsa Domeij: Kommer ni, om det så behövs,
              att säga ja till att använda kemisk bekämpning ja eller nej?
            </seg>
          </u>
          <note type="speaker" n="48ea6246">
            Anf. 11 ÅSA DOMEIJ (mp) replik:
          </note>
          <u who="asa_domeij_0a2a21" xml:id="i-0a2b20b351aef2ef-3" n="31a9fb10">
            <seg n="fccd3597">
              Herr talman! Först och främst är debatten om reservaten lite
              förvirrad. Det är ju en sak om man använder anslaget till inköp
              eller om man betalar för intrång. Det här anslaget kan användas
              till bägge dessa delar. Frågan är då om Moderaterna är beredda
              att minska på naturvårdssidan över huvud taget i ett läge där
              naturvården är drabbad. Det är en helt annan fråga.
            </seg>
            <seg n="fc2dbcdc">
              När det gäller kemisk bekämpning har jag inhämtat uppgiften från
              Bengt Ehnström att man kan ifrågasätta om de stora problem som
              vi hade på 70-talet med granbarkborre över huvud taget berodde
              på stormen 1969. En viktig förklaring kan vara att man hade lagrat
              obarkad massaved. Man hade också haft ett intensivt skogsbruk,
              så man hade öppnat många hyggeskanter.
            </seg>
            <seg n="d7b961f2">
              Frågan är om flygbesprutning i dag över huvud taget skulle fungera.
              Riskerna är kanske fiskdöd och en ekologisk katastrof där man
              slår ut alla möjliga insekter. Ett så storskaligt experiment har
              aldrig gjorts i Sverige. Senast det besprutades mycket från luften
              var när Kronoparken på Visingsö besprutades med DDT i mitten på
              50-talet, och då var det inte fråga om så här stora arealer över
              huvud taget.
            </seg>
            <seg n="34a62cbd">
              Ska man använda kemisk bekämpning måste det ske under mycket
              kontrollerade former, så att man kan se till att inga gifter läcker
              ut i vattendrag och ut i naturen. Man måste i så fall se till
              att samla ihop virket på säkra upplag.
            </seg>
            <seg n="2ba4819a">
              Jag är tacksam för att vår miljöminister Lena Sommestad så tydligt
              har markerat mot flygbesprutning.
            </seg>
          </u>
          <note type="speaker" n="041a4b86">
            Anf. 12 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_e2a078" xml:id="i-d500cadaecb34d5f-2" n="6c1340be">
            <seg n="4f981e07">
              Herr talman! Jag fick inget tydligt ja eller nej på frågan om
              man skulle använda kemisk bekämpning om det så behövdes. Åsa Domeij
              sade i slutet av sitt svar att om man ska använda det så ska det
              ske under mycket kontrollerade former. Det innebär alltså att
              ni kan vara beredda på att använda kemisk bekämpning. Det var
              ju ett svar.
            </seg>
            <seg n="e980bfab">
              Låt mig då bara påpeka, för att det inte ska bli en förvirring
              i debatten, att vi moderater inte föreslår att man från flygplan,
              likt på 50-talet, opreciserat ska spruta ut gifter. Det är en
              feltolkning och stor förvanskning. Det var inte heller det som
              jag sade i mitt inledningsanförande.
            </seg>
            <seg n="d0f073f5">
              Jag sade i mitt inledningsanförande att om det behövs, på platser
              där det inte går att arbeta från marken över huvud taget eftersom
              det ser ut som det gör, kan man använda godkända medel med precision,
              typ helikopter, naturligtvis med respekt för både miljö och arbetsmiljö.
              Det är inte samma sak som att med stora svep åka över med flygplan.
              Men det är en teknisk fråga. Den kan vi lämna därhän.
            </seg>
            <seg n="b6e7e79d">
              Vad jag är intresserad av, och som skogsägarna är intresserade
              av, är om man kommer att kunna använda kemiska medel om man inte
              får ut allt virke, vilket man troligtvis inte får. Snart närmar
              sig mars. Vi vet att den randiga vedborren då är på väg. Vi vet
              att barkborren älskar att ligga i de små träden. Och det är inte
              vad som händer nu som är problemet, utan det är det som händer
              nästa år och åren därefter.
            </seg>
            <seg n="c429e0b4">
              Min fråga hade varit, om jag hade haft en replik till, vad man
              skulle ha gjort i stället med alla dessa tusentals små insekter
              som ligger i varje stam? Luktfällor ja, det är en variant. Men
              frågan är hur realistiskt det är.
            </seg>
            <seg n="ddf7f14c">
              Låt mig bara avsluta med att säga att min mycket tydliga uppfattning
              är att staten inte alltid är bättre på naturvård än privata enskilda
              människor utan kanske till och med sämre. Och jag vill inte socialisera
              mark på det sätt som Åsa Domeij uppenbarligen vill göra.
            </seg>
          </u>
          <note type="speaker" n="cb27eaaa">
            Anf. 13 ÅSA DOMEIJ (mp) replik:
          </note>
          <u who="asa_domeij_0a2a21" xml:id="i-0a2b20b351aef2ef-4" n="31a9fb10">
            <seg n="255eb173">
              Herr talman! Jag är tacksam för att Moderaterna anser att man
              ska försöka flyga så preciserat som möjligt. Men var och en förstår
              ju givetvis att gifterna inte kommer att hamna bara exakt där
              det är meningen att de ska göra verkan, för så fungerar det inte
              om man flyger över naturen. Givetvis kommer gifter även att hamna
              på mark och i vattendrag.
            </seg>
            <seg n="cff3ae74">
              När det gäller lagring vid kontrollerade upplag är det redan
              i dag möjligt och tillåtet att använda kemisk bekämpning. Men
              det handlar om att minimera kemisk bekämpning så långt möjligt
              och använda bättre metoder, till exempel vattenbegjutning, i så
              stor utsträckning som det bara går. Bara i yttersta krisfall ska
              man använda den tillåtna bekämpningen, som man kan använda i dag
              enligt Kemikalieinspektionens föreskrifter. Men då ska man veta
              att de medlen är väldigt giftiga, och man kan ifrågasätta om de
              ska vara tillåtna.
            </seg>
            <seg n="1f28c6dc">
              Men det jag kritiserar Moderaterna för är just att de vill ha
              en storskalig bekämpning ute i naturen. Ingen har någon kunskap
              om effekten av en sådan. Det kan bli så att man historiskt sett
              kommer att se att vi skapade ytterligare en naturkatastrof ovanpå
              den som redan hade skett.
            </seg>
          </u>
          <note type="speaker" n="1e913b15">
            Anf. 14 ALF ERIKSSON (s):
          </note>
          <u who="alf_eriksson_6c360f" xml:id="i-0274378e03c18dc3-0" n="42639d01">
            <seg n="da2bb38a">
              Herr talman! Den storm som drabbade södra Sverige den 8 januari
              är en katastrof. Det kan inte nog betonas.
            </seg>
            <seg n="81fbe843">
              Vi är många som har besökt områdena för att bilda oss en uppfattning
              om förödelsen. Den går inte att beskriva, den måste ses för att
              vi ska få en riktig bild av vad som har hänt.
            </seg>
            <seg n="ddbc9768">
              Det är, som sagts från denna talarstol, många livsverk som har
              blåst ned. Privatskogsbruket är stort i de aktuella områdena.
              De allmänna skogarna och de så kallade bolagsskogarna är betydligt
              mindre här. Det är privatskogsbruket och enskilda skogsägare som
              dominerar. Så här i inledningen är det inte i första hand de ekonomiska
              förlusterna som tynger befolkningen utan det är förlusten av det
              man har vårdat under generationer. Naturligtvis kommer de ekonomiska
              förlusterna att sätta sin prägel för lång tid framöver. I de värst
              drabbade områdena kommer man inte att få någon inkomst från skogen
              under de närmaste 50 åren.
            </seg>
            <seg n="439ce3d9">
              Industrin kommer, när uppröjningen är gjord, att få brist på
              råvara, och det ger konsekvenser för hela samhällsekonomin. Skogen
              är vår nationellt största inkomstkälla, och den är en förutsättning
              för att vi ska bibehålla det välstånd och den trygghet vi har
              byggt upp i landet.
            </seg>
            <seg n="ae475481">
              Många människor söker sig till naturen och de svenska skogarna
              som turister. Nu är grunden för denna turism ödelagd för lång
              tid, och det kommer också att drabba ortsbefolkningen.
            </seg>
            <seg n="70349940">
              Herr talman! Vi befinner oss nu i ett akut skede då alla åtgärder
              måste vidtas för att mildra effekterna av katastrofen. Det går
              naturligtvis inte att genom en aldrig så effektiv organisation
              rädda alla de värden som har ödelagts, men allt som står i vår
              makt ska sättas in för att rädda vad som räddas kan.
            </seg>
            <seg n="9e71e44e">
              Det har också tidigare sagts att den viktigaste frågan just nu
              är att få virket ur skogen. Det är ett mycket farligt arbete,
              och det fordras stor kompetens för att göra det. Det räcker med
              de liv som redan har förlorats på grund av stormen. Vi får inte
              tumma på reglerna på sådant sätt att vi åsidosätter säkerheten.
              Samarbetet mellan myndigheter och företag fungerar bra, och många
              åtgärder är redan vidtagna så att maskiner och arbetskraft sätts
              in så fort som möjligt.
            </seg>
            <seg n="6f5fe611">
              För att virket ska komma ur skogen behövs stora lagringsplatser
              och transporter. Mängden virke talar sitt tydliga språk om behovet
              av stora resurser. Lika mycket skog har blåst ned som avverkas
              i hela landet på ett år. Det motsvarar alltså att det skulle ta
              ett år för att få ut allt om alla landets resurser sattes in i
              dessa fyra län. Nu är det ännu värre eftersom skogen ligger i
              en enda stor bråte, och det är mycket svårare att ta hand om liggande
              skog än stående skog.
            </seg>
            <seg n="5dbee10a">
              Många undrar varför virket inte kan ligga kvar. Det allvarligaste
              problemet är att virket förstörs av insekter. När insekterna har
              käkat färdigt på den nedblåsta skogen ger de sig på de friska
              träden. Vi vet från tidigare stormar att dessa insektsangrepp
              kan förorsaka mycket stor skada. Industrins krav på råvara har
              förändrats. För att få energisnåla processer och mindre kemikalieanvändning
              har metoderna förändrats så att man numera i stor utsträckning
              behöver färskt virke. Det går att under några år behålla färskheten
              om virket lagras i vatten, och därför pågår nu ett intensivt arbete
              för att hitta lämpliga ställen att vattenlagra timmer. Tillstånd
              för detta ska underlättas.
            </seg>
            <seg n="a3376d77">
              Många tar upp frågan om att skydda virket med kemikalier mot
              insektsangrepp. Jag tycker att det är fel signal att i detta skede
              börja diskutera en omfattande kemikalieanvändning i skogen. Fokus
              bör läggas på att få ut virket, och det finns massor av frågetecken
              runt användning av kemikalier i skogen. Kemikalieinspektionen
              bereder frågan.
            </seg>
            <seg n="59c1d978">
              Vi vet inte hur en sådan besprutning kan gå till. Att göra den
              för hand är uteslutet eftersom det inte går att komma fram i terrängen.
              Att använda flyg är ett sätt, men når kemikalien hela trädet?
              Vilken effekt får kemikalien på djurlivet? Blir andra skadeinsekter
              gynnade som sedan kan bli ett problem?
            </seg>
            <seg n="0f9a007b">
              En annan fråga är vad kemikalieanvändningen får för konsekvenser
              på industrin. Vi vet att de aktuella kemikalierna inte är ofarliga
              för människan. Vi vet inte hur de påverkar industriprocessen,
              och vi vet inte om konsumenterna vill ha produkter som är framställda
              av kemikaliebehandlat virke. Frågorna är många, och de behöver
              noga övervägas innan vi tar några beslut.
            </seg>
            <seg n="282379da">
              Herr talman! När det akuta skedet är över är det en rad andra
              frågor som kommer upp. Detta är inte den sista stormen vi upplever.
              Sannolikt blir de mer frekventa i framtiden på grund av den globala
              uppvärmningen. Då ställs frågan om vilka trädslag som är mest
              motståndskraftiga och hur de ska planteras. Vi ska få fram plantor
              i stor omfattning.
            </seg>
            <seg n="bf373c55">
              När jag har besökt de drabbade områdena har jag gjort flera reflexioner.
              Nu är det mest gran och tall som blåst ned, dels för att det är
              det naturligt dominerande trädslaget, dels också för att de har
              ett betydligt större vindfång under denna årstid. Men hade situationen
              varit likadan om stormen hade inträffat i september som den gjorde
              1969 när löven sitter kvar på lövträden? Det reser nya frågor.
            </seg>
            <seg n="acc19781">
              En annan reflexion är att mycket tyder på att den skog som växt
              snabbast har fått betydligt större skador än den som växt långsamt.
              Vad betyder det för den pågående diskussionen om skogsgödsling?
            </seg>
            <seg n="177d9df0">
              Det här är frågor som vi än inte har svar på, men regeringen
              har gett våra expertmyndigheter i uppdrag att se över dem och
              komma med förslag. I vissa fall kan de själva fatta beslut.
            </seg>
            <seg n="e45b0f2d">
              Det vi däremot vet är att vi orsakar klimatförändringar. Vi gör
              det i Sverige, och vi har satt upp mål för att minska dem. Men
              de kommer inte att ge effekt om vi inte får resten av världen
              att ta samma ansvar. Det är därför som den svenska regeringen
              så intensivt drivit frågan om minskade utsläpp av växthusgaser
              på det globala planet. Samarbetet inom EU är en möjlighet, och
              EU är den kraft i världen som kraftfullast tagit sig an frågan.
              Men som bekant finns det ett stort land i väster som står för
              en fjärdedel av utsläppen och som kämpar emot.
            </seg>
            <seg n="7669fabf">
              Herr talman! Det har gjorts fantastiska insatser i de stormdrabbade
              områdena. Många har slagit sig samman och gemensamt utfört stora
              insatser för att röja upp så att infrastrukturen kan börja fungera
              igen. Mitt i allt elände har alla strävat mot samma sak, att underlätta
              för varandra och i första hand ställt upp för det som har varit
              viktigast och inte satt sig själva i första rummet. Det tycker
              jag är värt stor uppmärksamhet och ett stort tack.
            </seg>
            <seg n="d5827ca9">
              Regeringen har, eller är i färd med, att söka stöd från EU:s
              solidaritetsfond. Enligt uppgift finns det möjlighet att få stöd
              därifrån. Det är en fråga som också måste beredas: Hur kan i så
              fall dessa medel användas för att stödja de bygder som är drabbade?
              Jag tänker på infrastrukturfrågorna, som många har berört i dag.
              Kan den del som samhället har ansvar för underlättas med de medlen?
            </seg>
            <seg n="239fef5d">
              Mobiltelefonnätet har några berört. Jag kan bara instämma i att
              det är uppseendeväckande att operatörerna inte tar ett större
              ansvar så att säkerheten bland annat larmnumret inte kan upprätthållas
              på flera dygn i en del områden.
            </seg>
            <seg n="68874270">
              Både när det gäller teleoperatörerna och elbolagen har regeringen
              tagit initiativ och tagit till sig av diskussioner. De diskussionerna
              har till en del skett före stormen.
            </seg>
            <seg n="9e15328d">
              De förslag som ställs både i motionerna och från denna talarstol
              är mycket värdefulla. De ska nu behandlas. Många är redan genomförda,
              och många är under beredning efter initiativ som har tagits av
              regeringen. Våra expertmyndigheter arbetar för fullt med både
              akuta åtgärder och det underlag som måste fram för att vi ska
              kunna fatta de mer långsiktiga besluten.
            </seg>
            <seg n="c1a995a0">
              Jag tänker nu inte här beröra alla de åtgärder som är vidtagna.
              Många av dem rapporterade statsrådet Ulrica Messing om här för
              mindre än en vecka sedan.
            </seg>
          </u>
          <note type="speaker" n="9f56ec81">
            Anf. 15 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_e2a078" xml:id="i-d500cadaecb34d5f-3" n="6c1340be">
            <seg n="ff49c0d9">
              Herr talman! Jag lyssnade när Alf Eriksson sade: Operatörerna
              tar inte ansvar. Men vilket krav har regeringen ställt på operatörerna?
              Det är min första fråga. Alf Eriksson nämnde också inledningsvis
              när det gällde bekämpningen att det är fel fokus att börja fundera
              på om man ska flyga och bekämpa, och det behöver noga övervägas.
            </seg>
            <seg n="534ba0a0">
              Det lät nästan som att Alf Eriksson önskade att regeringen skulle
              tillsätta en utredning för att verkligen fundera över hur vi ska
              hantera den skog som ligger kvar och om det är nödvändigt med
              bekämpning. Det kan låta som att det är den viktigaste punkten
              vi har från Moderaterna. Det är det inte. Men det är en av de
              mer akuta.
            </seg>
            <seg n="22aca026">
              I dag är det snart den sista januari. Sedan blir det februari,
              och därefter är det helt plötsligt mars, eller det som vi brukar
              kalla för vår. Då är redan insekterna i full färd med att sätta
              i gång. Om man frågar dem som ska ut och behandla säger de: Vi
              måste ha besked senast inom tre veckor. Vi måste hinna planera
              inköp och hur, på vilket sätt och i vilka marker vi ska ut om
              behovet uppstår.
            </seg>
            <seg n="52c2a61f">
              Herr talman! En sak är säker. Barkborren lär inte sitta och vänta
              på att regeringen ska komma med besked. Än värre ur ett socialdemokratiskt
              perspektiv vore om den randiga vedborren dessutom redan har börjat
              förbereda sig för att färga träden blå. Det är vad det handlar
              om. Det är tiden som inte får springa ifrån oss.
            </seg>
            <seg n="7f827e9e">
              Min och Moderaternas prioritering är också att först få bort
              de träd som går att få bort och hellre lagra och vattenbegjuta
              någon annanstans. Men vi måste ändå i situationen ha med det som
              är kvar.
            </seg>
          </u>
          <note type="speaker" n="0586b92a">
            Anf. 16 ALF ERIKSSON (s) replik:
          </note>
          <u who="alf_eriksson_6c360f" xml:id="i-0274378e03c18dc3-1" n="42639d01">
            <seg n="743e3ca2">
              Herr talman! Visst har operatörerna ett ansvar. Detta är inte
              den första stormen. Vi övervägde för ett antal år sedan att lagstifta
              mot operatörerna.
            </seg>
            <seg n="2b5dd767">
              Det var en diskussion där operatörerna tog på sig att påskynda
              utbyggnaden av nät som var säkrare mot stormar. Men utbyggnaden
              har inte skett i den takt som är önskvärd. Nu väcker det nya frågor.
              Det pågår en diskussion om vi ska lagstifta för att få ett säkrare
              el- och telenät.
            </seg>
            <seg n="34e21f34">
              När det gäller bekämpningsmedlen vidhåller jag att det är fel
              att lägga fokus på att det är ett saliggörande medel och att säga:
              Låt virket ligga kvar, och så sprutar vi det. Det är fel signal.
              Jag är inte beredd att göra det.
            </seg>
            <seg n="f00cabfa">
              Jag är något förvånad över att Moderaterna är beredda att ta
              på sig det ansvaret. Utan att ha svar på de frågor som jag ställde
              i mitt anförande om konsekvenser och så vidare vill de lämna ett
              klart besked: Vi sprutar utan att veta fullt ut vilka konsekvenser
              det kan få.
            </seg>
            <seg n="84bc6ccf">
              Jag kan sträcka mig till att säga att vi förmodligen måste använda
              kemikalier när virket är insamlat exempelvis vid skogsbilvägar.
              Det sker på en koncentrerad yta där vi kan hålla det under kontroll.
              Däremot är jag mycket skeptisk till att använda flygbesprutning,
              som har nämnts här, utan att ha svar på de frågor som jag tidigare
              ställde.
            </seg>
          </u>
          <note type="speaker" n="93e3cddb">
            Anf. 17 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_e2a078" xml:id="i-d500cadaecb34d5f-4" n="6c1340be">
            <seg n="f9e07f0a">
              Herr talman! Om jag hade haft en möjlighet till en replikomgång
              till efter det att Alf Eriksson nu har svarat på min replik skulle
              jag ha ställt frågan om Alf Eriksson visste konsekvenserna fullt
              ut om virket i stället fick ligga kvar utan någon behandling alls.
              Det blir en fråga om svart eller vitt i allting. Det blir farligt
              om vi låser oss i tekniken.
            </seg>
            <seg n="f4382648">
              Vi kan tala om långsiktighet och kortsiktighet. Jag vill ändå
              betona att det finns mycket i de förslag som kommer från alla
              partiers motioner som de facto är bra för framtiden och med fokus
              på skogen, något som jag tror att vi behöver. Nu har vi förvisso
              hamnat i en liten detaljfråga. Men den kan också vara viktig för
              framtiden för miljön, arbetsmiljön och sådana saker.
            </seg>
            <seg n="caf23f13">
              Det har ändå tittats på alternativ och lyfts ett varningens finger.
              Vad händer om vi låter virket ligga kvar i skogen? Det är det
              virke som vi inte kommer att hinna plocka ut och som vi inte kommer
              att kunna lagra någon annanstans. Det är en sak vad som händer
              med det virket.
            </seg>
            <seg n="dc65e9c6">
              Herr talman! Alf Eriksson, hans parti och regeringen kanske är
              beredda att tycka att det är bättre att den skog som ligger får
              bli angripen av insekter och svamp. Den får bli förstörd. Den
              ungskog som kommer att växa runtikring får bli skadad. De nyplanteringar
              som sedan kommer när väl marken är röjd ska också få bli förstörda.
            </seg>
            <seg n="91232d18">
              Jag vet inte om Alf Eriksson och regeringen känner att de vet
              konsekvenserna fullt ut om man inte tänker göra någonting alls
              utan sitta och fundera och utreda medan barkborren gör sig beredd.
            </seg>
          </u>
          <note type="speaker" n="c5e137e6">
            Anf. 18 ALF ERIKSSON (s) replik:
          </note>
          <u who="alf_eriksson_6c360f" xml:id="i-0274378e03c18dc3-2" n="42639d01">
            <seg n="31e37ab8">
              Herr talman! Vi vet konsekvenserna av att det blir en del kvar.
              Men vi vet inte konsekvenserna av att ytterligare lägga på en
              börda, det vill säga kemikalier, och vad totalen blir av detta.
              Det kan förmodligen, som det ser ut i dag, bli ännu värre. Det
              riskerar i varje fall att bli värre. Är Moderaterna beredda att
              ta ett sådant politiskt ansvar som det innebär att fatta ett beslut
              på ett så löst underlag?
            </seg>
            <seg n="9a123d8d">
              Som jag tidigare har nämnt bör fokus läggas på att plocka ut
              virket. Fokus bör också läggas på det som kommer att vara kvar.
              Det finns områden där skogen klarar sig bättre om den får ligga
              kvar än på andra ställen. I de stormfällen som finns i blötmark
              och där rötterna sitter kvar och når vatten klarar sig träden
              betydligt längre mot insektsangrepp och annat än i de där träden
              ligger på den torra marken.
            </seg>
            <seg n="b71074a7">
              Sådana överväganden sker ute i områdena i dag. Det är de delarna
              man i första hand ska sätta fokus på medan vi plockar fram underlag
              för att se i vad mån det är möjligt eller omöjligt att använda
              kemisk bekämpning.
            </seg>
          </u>
          <note type="speaker" n="6b572e6e">
            Anf. 19 LENNART BEIJER (v):
          </note>
          <u who="lennart_beijer_79902a" xml:id="i-c4eba8fd197d164e-0" n="5b687b91">
            <seg n="0a48a6f4">
              Herr talman! Stormen över södra Sverige var och är en mycket
              stor naturkatastrof; det är vi alla överens om. I människoliv
              är den inte att jämföra med flodvågskatastrofen i Sydostasien,
              men den är ändå att beteckna som en av de största katastroferna
              på svensk mark i modern tid. Många små skogsägare har drabbats
              mycket hårt dels ekonomiskt då en stor del av skogskapitalet nu
              riskerar att sjunka drastiskt i värde, dels psykologiskt då den
              välskötta skogen för många små skogsägare var ett livsverk.
            </seg>
            <seg n="c0a53d0c">
              Föräldrar planterade skogen för kanske 50 år sedan, nuvarande
              brukaren har skött den minutiöst, och tanken var att den kommande
              generationen skulle kunna tillgodogöra sig slutavverkningen. När
              hela eller stora delar av detta livsverk faller i backen är det
              ett hårt slag för många skogsägare.
            </seg>
            <seg n="0d132b7e">
              Både skogsägare och icke skogsägare har dessutom drabbats av
              el- och teleavbrott. Fortfarande efter drygt två och en halv vecka
              är tusentals hushåll utan el. Kritiken mot de stora elbolagen
              är hård. Det är en viktig förtroendefråga att ansvariga nätbolag
              ersätter sina kunder för kostnader och umbäranden.
            </seg>
            <seg n="c7c16172">
              Stormkatastrofen är en kraftig utmaning för hela samhället. Om
              vi inte kan ta hand om den fallna skogen riskerar vi att få stora
              samhällskostnader. Den industri som finns i regionen har plötsligt
              råkat ut för att en stor del av råvarubasen försvunnit. Det är
              av den anledningen mycket viktigt att timmer och kanske också
              massaved i så hög grad som möjligt får stanna kvar i regionen.
            </seg>
            <seg n="a5ca101b">
              Industrin bör ta sitt ansvar och hålla uppe virkespriserna; det
              gäller både timmer och massaved. Prisdumpning i hägnet av stormen
              kan få svåra följder för virkesmarknaden framdeles. Industrin
              bör hjälpa till för att inte själv om några år drabbas av kraftigt
              höjda priser. Avverkningsstopp norr om Dalälven anser jag vara
              mer eller mindre orealistiskt.
            </seg>
            <seg n="b8f7db7b">
              Vänsterpartiet tycker att statsrådet Messing och regeringen hanterat
              stormens konsekvenser på ett föredömligt vis. De var snabbt på
              plats och mycket snabbt efter diskussioner med skogsägare, LRF
              och industrin beredda att vidta de åtgärder som erfordras. Det
              gäller nu att i första hand snabbt få ut så stor del av virket
              som möjligt, det gäller att klara transporter och uppläggningsplatser,
              och det gäller att rent ekonomiskt hjälpa drabbade skogsägare.
              Dessa akuta åtgärder har klarats på ett, tycker jag, bra sätt.
            </seg>
            <seg n="fbb4decc">
              Herr talman! Katastrofen innebär också att vi på djupet måste
              diskutera samhällets utsatthet samt, givetvis, hur vi ska hantera
              skogsplaneringsfrågorna för framtiden. Jag tror det är viktigt
              att slå fast att samhället aldrig kan gardera sig för alla situationer.
              Den här gången drabbades vi av stormar med en orkanstyrka på över
              40 meter per sekund i byarna. Varken el, tele, vägar eller järnvägar
              är dimensionerade eller konstruerade för att klara en sådan påfrestning.
              Redan vid stormar av mindre styrka vet vi att det brukar uppstå
              problem med bland annat elförsörjningen.
            </seg>
            <seg n="ffa274d5">
              Vi kan räkna med nya katastrofliknande situationer i framtiden:
              stormar av samma dignitet som Gudrun, översvämningar i älvar,
              åar och sjöar, hårda snöstormar, mycket hård kyla respektive värmeböljor
              samt givetvis stora snöhinder utöver det som vi är vana vid.
            </seg>
            <seg n="3463bc56">
              Vårt moderna tekniksamhälle är i vissa situationer mycket bräckligt.
              Terroristangrepp på vitala delar kan få hemska konsekvenser. Vänsterpartiet
              anser att det är hög tid att tillsätta en vad vi kan kalla parlamentarisk
              kommitté vars uppgift just ska vara att lägga fram förslag på
              åtgärder för ett robustare samhälle. Vilka krav ska vi ställa
              på energiförsörjning, på telefoni, på järnvägar och vägar? Vilka
              resurser ska finnas i kommunerna, och vilka särskilda resurser
              ska staten med kort varsel kunna ställa upp med?
            </seg>
            <seg n="ef8730f9">
              Det är sannolikt att jordens uppvärmning får till följd att konsekvenserna
              av naturens krafter blir mycket starkare än tidigare. Åtminstone
              bör vi kalkylera med och förbereda oss för en sådan utveckling.
            </seg>
            <seg n="33285bf9">
              Vi måste också diskutera hur vi ska hantera skogen i framtiden.
              Monokulturer och felaktiga trädslag stärker naturligtvis de negativa
              konsekvenserna vid hård storm. Man bör därför undvika plantering
              av gran på åkermark, och man bör definitivt öka inslaget av olika
              lövträdsarter. Likaså är det viktigt hur vi sköter den unga skogen.
              Hur ska vi röja i framtiden? Hur gallrar vi bäst för att få en
              så stark skog som möjligt?
            </seg>
            <seg n="3a003f0d">
              Herr talman! När det gäller diskussionen om åtgärder för att
              snabbt ta hand om fallen skog har vi stort förtroende för de åtgärder
              som regeringen tillsammans med skogsägare och skogsindustri nu
              vidtar. Vi vill dock att regeringen är uppmärksam på att tyngre
              transporter än de vi hittills haft kommer att kosta pengar i form
              av ökat vägunderhåll.
            </seg>
            <seg n="8dacdece">
              Beträffande användningen av kemikalier som verkar vara en stor
              fråga anser Vänsterpartiet att största möjliga försiktighet bör
              gälla. Skogsbesprutning, både med flyg och manuellt, är en mycket
              trubbig åtgärd som kan göra mer skada än nytta. Användning av
              gifter och kemikalier bör ske under ledning av Kemikalieinspektionen.
            </seg>
            <seg n="207a60b4">
              Herr talman! I de motioner som väckts kring denna fråga radar
              man upp mängder av åtgärder som man vill att regeringen ska vidta.
              Många av åtgärderna är redan vidtagna. Det är dock intressant
              att konstatera att borgerliga partier, som vanligtvis vill avlöva
              den statliga sektorn så mycket resurser som möjligt, i detta katastrofläge
              ställer massor av krav på statligt agerande.
            </seg>
            <seg n="90bb82c6">
              Rent komiskt är det att läsa det folkpartistiska motionskravet
              att regeringen inte ska stänga Barsebäck 2. Folkpartiet skriver:
              Stormen har visat hur elberoende vårt samhälle är. Mot den bakgrunden
              framstår stängningen av en driftsäker kärnreaktor som märklig.
              Det är bra med elnät med hög leveranssäkerhet. Det är ännu bättre
              om vi har el att sända genom ledningarna. Så skriver alltså Folkpartiet.
            </seg>
            <seg n="21de5a1b">
              Jag skulle uttrycka saken så här: Det är bra att ha god tillgång
              på el. Det är ännu bättre om vi har ett elnät med hög leveranssäkerhet.
              Det hade i detta läge nämligen inte hjälpt hur mycket elproduktion
              och hur många reaktorer vi än haft. Om det inte finns något nät
              hjälper det inte hur produktionen ser ut. Dessutom vet vi att
              Ringhals fick stänga ned under stormen på grund av saltvattenproblem.
            </seg>
            <seg n="b5cc959e">
              Herr talman! Vi kommer tyvärr att drabbas av fler och olika sorters
              katastrofer. Vi kan förbereda oss för det värsta, men vi kan aldrig
              fullt ut skydda oss för alla slags händelser. Jag tycker att det
              är viktigt att vi politiker inser detta och inte alltid letar
              efter syndabockar. Visserligen ska en opposition granska och kritisera
              regeringen, men samtidigt har vi alla ett ansvar att inte överdriva
              eller öka problemen.
            </seg>
            <seg n="ecac32c7">
              Vi har nu i snabb följd drabbats av flodvågskatastrofen i Sydostasien
              och av stormen i Småland. I båda dessa fall har det visat sig
              svårt för oppositionen att avstå från att plocka möjliga inrikespolitiska
              poäng. När det gäller stormen kunde vi redan första dagen höra
              hur centerledaren kritiserade regeringen för bristfällig hantering.
              I själva verket hade regeringen redan vidtagit åtgärder och stod
              i direktkontakt med både LRF och skogsägarna. Jag tycker att även
              Maud Olofsson borde ha kontaktat LRF. Då hade hon sluppit detta
              klavertramp, som dessutom störde det viktiga arbetet i skogen.
            </seg>
            <seg n="09633f24">
              Moderatledaren var också snabbt ute med konstiga kommentarer.
              Han tyckte att fackföreningsmedlemmarna nu skulle vara beredda
              att jobba övertid och inte hävda kollektivavtalets löner. Detta
              säger moderatledaren, trots att han borde veta vilket riskfyllt
              arbete det handlar om. Vi ska naturligtvis inte riskera människoliv
              för att rädda stormfälld skog.
            </seg>
            <seg n="4f83a2e8">
              Herr talman! Det är genant för alla oss politiker när sådant
              sker. Jag tycker inte att partiledare ska springa omkring i Smålandsskogarna
              och göra ogenomtänkta uttalanden. Vi måste ta ansvar och definitivt
              inte försvåra situationen när stora påfrestningar hotar vårt samhälle.
            </seg>
          </u>
          <note type="speaker" n="c6f237a8">
            Anf. 20 GUNNAR NORDMARK (fp) replik:
          </note>
          <u who="gunnar_nordmark_65d5cd" xml:id="i-799f0965e8855006-1" n="9322b20b">
            <seg n="75a204a0">
              Herr talman! Vi borgerliga tycker att statliga myndigheter ska
              sköta de uppgifter som de är tillsatta att sköta. Det gäller till
              exempel för Post- och telestyrelsen att se till att ha ett sådant
              regelverk att varken mobilnätet eller det vanliga telefonnätet
              kan slås ut. Det gäller till exempel för Banverket att stormsäkra
              sina spår så att inte Södra stambanan står stilla i vissa delar
              av sin sträckning i mer än en vecka. Dessutom går inte Kust-till-kust-banan
              än i denna dag. Det är inte ett speciellt konstigt krav eller
              en särskilt konstig förväntning på en statlig myndighet. Den har
              vi alla.
            </seg>
            <seg n="9a87c356">
              Avslutningsvis ska jag inte säga om något är löjeväckande eller
              inte, men jag kan väl tycka att det, i ett läge när infrastrukturen
              i södra Sverige har drabbats på ett sätt som kommer att kosta
              miljarder att återställa, är mindre välbetänkt att lägga miljarder
              på att stänga ett fungerande kärnkraftverk. De pengarna behövs
              bättre någon annanstans.
            </seg>
          </u>
          <note type="speaker" n="71184d52">
            Anf. 21 LENNART BEIJER (v) replik:
          </note>
          <u who="lennart_beijer_79902a" xml:id="i-c4eba8fd197d164e-1" n="5b687b91">
            <seg n="e7a9ce0d">
              Herr talman! Det är lite grann av det jag var inne på. Alla vi
              politiker i de olika partierna tycker att det är en helt omöjlig
              situation att inte ha el efter två och en halv vecka. Vi tycker
              att det är väldigt märkligt att telefonerna slås ut så snabbt.
            </seg>
            <seg n="0a66765a">
              Om Nordmark pratar med de olika myndigheterna, och även privata
              bolag, kommer han att få en bild av att det som hände den 89 var
              någonting som de aldrig har sett förut, och det har inte vi heller.
              Det var någonting som inte har skett på väldigt länge. Man har
              inte dimensionerat på det sättet. De kraven har inte funnits.
              Frågan är om det är den nuvarande regeringen eller den tidigare
              regeringen som är ansvarig. Vi är nog gemensamt ansvariga, och
              just därför behövs det kanske en parlamentarisk kommitté som tittar
              ordentligt på vad vi kan råka ut för de närmaste åren.
            </seg>
          </u>
          <note type="speaker" n="5d0ee7f9">
            Anf. 22 GUNNAR NORDMARK (fp) replik:
          </note>
          <u who="gunnar_nordmark_65d5cd" xml:id="i-799f0965e8855006-2" n="9322b20b">
            <seg n="374b9026">
              Herr talman! Det är förvisso sant att det här var en händelse
              av oanade dimensioner. Samtidigt, och det vet ju Lennart Beijer
              som kommer från ungefär samma område som jag, tillhör det inte
              ovanligheterna att man har långa elavbrott i till exempel Sydsverige
              därför att det blåser ned träd på ledningarna. Det finns också
              dokumenterat i uttalande efter uttalande från regeringen att detta
              ska åtgärdas. Man säger att nu har vi tagit krafttag, nu ska vi
              prata med bolagen och nu kommer det nya regler.
            </seg>
            <seg n="1f8fabaf">
              Tyvärr har det inte skett alltför mycket på den här punkten.
            </seg>
          </u>
          <note type="speaker" n="4bf9bbff">
            Anf. 23 LENNART BEIJER (v) replik:
          </note>
          <u who="lennart_beijer_79902a" xml:id="i-c4eba8fd197d164e-2" n="5b687b91">
            <seg n="d8cdbf7c">
              Herr talman! Här har naturligtvis Nordmark rätt. Redan innan
              den här ordentliga stormen har vi plågats varje höst och flera
              gånger om året av elavbrott. Men det syns ändå att bolagen trots
              allt har tagit itu med de elavbrotten. Den storm som kom någon
              dag efter den stora stormen och som gick lite längre norrut fick
              inte sådana effekter på Värmlandsskogarna som tidigare stormar
              fått.
            </seg>
            <seg n="519cbb79">
              Men jag håller med om att vi får gå ett steg till här. Vi ska
              bara veta att varje ytterligare steg vi tar för att gardera oss
              för framtida stormar och hot också kostar pengar, både för samhället
              för den enskilde, men jag tycker ändå att det är en nödvändig
              väg att gå.
            </seg>
          </u>
          <note type="speaker" n="09328f80">
            Anf. 24 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b662b0609b7cc85a-0" n="a0c18914">
            <seg n="30ec9db7">
              Herr talman! Jag har inte besökt det aktuella området, jag bor
              nämligen i det. Under ett dygn kunde jag inte återvända till min
              bostad på grund av att vägarna var stängda. Jag var utan telefon
              i tre dygn och utan el i åtta dygn, men det finns de som har drabbats
              väsentligt mycket värre.
            </seg>
            <seg n="b3e49b95">
              Orkanen Gudrun är den största naturkatastrofen i Sverige i modern
              tid, och vi har inte ens en regeringsföreträdare här. Stolarna
              står tomma. Detta är anmärkningsvärt.
            </seg>
            <seg n="3aaa4ee1">
              Herr talman! Detta är en naturkatastrof med förödande effekter
              för människor, både mänskligt och ekonomiskt. Jag påstår att katastrofen
              fortgår alltjämt. Hittills har 18 människor dött. I stormen 1969
              var det mellan 50 och 100 som avled på grund av stormen. Interpolerade
              innebär det att vi i det här fallet skulle kunna få se siffror
              på mellan 100 och 200 dödade på grund av stormen. Katastrofen
              fortgår timme för timme.
            </seg>
            <seg n="6f863cba">
              Herr talman! När det gäller effekterna på skogen har jag försökt
              att få visa en overheadbild, men Sveriges finaste konferenslokal
              har inte den möjligheten, varför jag har fått bilderna utdelade
              till ledamöterna. Jag har gjort det av det skälet att en bild
              säger mer än tusen ord, och det är för att bespara åhörarna något.
            </seg>
            <seg n="6ef6265c">
              Låt oss titta på den där det står: Skogssverige tillväxtmässigt.
              Den visar hur Sverige ser ut när det gäller tillväxten. Många
              tror att det är norra Sverige som uteslutande står för virkesproduktionen,
              men den här bilden visar tydligt att Götaland, Svealand och Norrland
              är ganska jämbördiga.
            </seg>
            <seg n="cbf68af8">
              Nästa bild beskriver stormen i januari 2005. Den mörkaste delen
              på kartan visar att den har tagit mellan fyra och sju årsavverkningar.
              Ni ser att detta har slagit rätt in i ett av Sveriges mest virkesproducerande
              områden. Jag tror att det är viktigt för riksdagens ledamöter
              att ha kunskap om vad detta innebär inte bara för de drabbade
              områdena utan för nationen Sverige.
            </seg>
            <seg n="a69001a8">
              Skogen svarar för en nettoexport på 87 miljarder. Miljarder är
              svårt att ta till sig. Hur mycket är det egentligen? Ni ska veta
              att om ni tar Volvo personvagnar, Volvo lastvagnar, Saab, Scania,
              Ericsson och samtliga elektronikföretag i Sverige kommer de tillsammans
              inte upp till hälften av nettoexportvärdet av den svenska skogen
              per år. Då, mina vänner, förstår ni vilken asymmetri det kan bli
              i effekterna i landet under lång tid.
            </seg>
            <seg n="622ddc7e">
              Herr talman! Vad är det nu vi behöver? Jag vill påstå att det
              i första hand handlar om uppmuntran av dem som är drabbade. De
              behöver en framtidstro. De präglas för närvarande både av uppgivenhet
              och av håglöshet. Det som man i decennier har skött, ett helt
              livsverk, är borta efter några timmars storm. Den skog som tidigare
              var värdefull där den stod är nu utsatt för ett fritt prisfall.
              Det är stormskador, och utbudet pressar ned priserna. Det är upparbetningskostnader.
              Det kommer att bli insektsskador, svampskador och lagringsskador.
            </seg>
            <seg n="62b2e261">
              Jag hade i dag på förmiddagen ett telefonsammanträde med andra
              i just det här området i södra Sverige. Värdet kan bli noll för
              många därför att upparbetningskostnaderna kommer att bli så stora.
              Därför är det viktigt att varje skogsägare nu ges en framtidstro
              och att de som ska arbeta med detta har ett engagemang och inte
              låter det bero därför att det inte tjänar någonting till.
            </seg>
            <seg n="4ed52823">
              Jag tror att vi är väldigt överens om vad det är som fordras,
              nämligen allting, och på en gång. Det fordras både maskinkapacitet
              och transportkapacitet. Ingen har nämnt vägnätet mitt i tjällossningen.
              Här fordras rejäla insatser för att det ska gå att frakta bort
              virket när det väl är utkört på vägarna.
            </seg>
            <seg n="f196ba2c">
              I den moderata motionen, som Catharina Elmsäter-Svärd på ett
              förtjänstfullt sätt har beskrivit, tar vi upp ett antal ämnen.
              Jag ska inte upprepa dem, herr talman. Men det finns också andra
              idéer som framskymtar, nämligen att ta bort dieselskatten för
              maskiner som nu upparbetar skogen, att låta skogsägaren behålla
              momsen på den lilla intäkt som dock kommer och att ge ett stormavdrag
              i deklarationen. Man skulle till exempel kunna använda friåret
              för att låta tidigare maskinförare komma in och köra treskift
              med de skogsmaskiner som finns etcetera.
            </seg>
            <seg n="9ecd0a04">
              Den som i detta läge tar bort något verktyg ur underlättandeverktygslådan
              tar på sig ett oerhört tungt ansvar. Dessutom är det utomordentligt
              dumt att göra det i detta läge.
            </seg>
            <seg n="4bd5fcf4">
              Jag hoppas därför på att vi får en politisk samling i fråga om
              de åtgärder som behövs, och det behöver inte utredas i all oändlighet.
              I vissa lägen måste man kunna hantera sådant här från höften.
            </seg>
          </u>
          <note type="speaker" n="7371c3fa">
            Anf. 25 LENNART BEIJER (v) replik:
          </note>
          <u who="lennart_beijer_79902a" xml:id="i-c4eba8fd197d164e-3" n="5b687b91">
            <seg n="84e72ecd">
              Herr talman! Jag förutsätter att de moderata ledamöterna mer
              eller mindre godkände min kritik när det gäller att partiledare
              inte ska springa i skogarna och göra ogenomtänkta uttalanden.
              Bengt-Anders Johansson stryker nämligen här under risken med det
              arbete som just nu pågår. Det är redan många skadade och dödade.
              Och skulle vi gå på trender, vilket Gud förbjude, från förra gången
              skulle siffrorna kunna bli väldigt höga. Nu får man väl hoppas
              att vi den här gången har förberett oss lite grann, att man från
              alla håll talar om att det är livsfarligt arbete att ge sig ut
              själv med motorsåg. Det är livsfarligt att över huvud taget jobba
              i de här stora områdena med nedfallna träd. Man får hellre ta
              lite mer tid på sig än att hasta på. Dessutom är det naturligtvis
              helt fel ifall man skulle behöva jobba övertid utöver de vanliga
              timmarna.
            </seg>
            <seg n="f26e7970">
              Sedan tar Bengt-Anders också upp detta med ansvar, att staten
              ska hjälpa till ekonomiskt med olika insatser. Jag kan nog tänka
              mig att stötta de flesta av de förslagen, men jag vill ändå fråga:
              Måste vi inte också försöka få industrin, framför allt i området,
              att försöka vara lite långsiktig och hålla upp virkespriset så
              mycket som möjligt för att vi inte ska få en backlash när vi kommer
              fram ett eller två år?
            </seg>
          </u>
          <note type="speaker" n="6444eeb4">
            Anf. 26 BENGT-ANDERS JOHANSSON (m) replik:
          </note>
          <u who="bengt-anders_johansson_8af42b" xml:id="i-b662b0609b7cc85a-1" n="a0c18914">
            <seg n="46d050fd">
              Herr talman! Ja, jag uppehöll mig mycket vid den farliga upparbetning
              som nu kommer. Eftersom jag är skogsägare själv och frekvent är
              i skogen vet jag vad detta innebär. Vi kan vara fullständigt överens.
              Det är just mot den bakgrunden som det är så viktigt att vi i
              så stor utsträckning som möjligt kan få maskinell kapacitet som
              går in i de här svåraste bråtarna. Enstaka träd kan vi upparbeta
              utan större risk än normalt, men när de ligger kors och tvärs
              och tre fyra meter upp i luften är det farligt. Det är också i
              det sammanhanget som vi har sagt att den som tror att det, om
              man nu ska använda insektsbekämpningsmedel, skulle vara möjligt
              att göra det med ryggspruta, som jag har hört vissa säga, har
              över huvud taget inte förstått vad det här handlar om. Om det
              sedan är luftballong eller helikopter eller något annat du ska
              använda vet jag inte, men jag är alldeles övertygad om att du
              måste finnas ovanför på vissa ställen, dock inte på alla.
            </seg>
            <seg n="b41b523e">
              Sedan tar industrin ett stort ansvar. Man har redan nu hindrat
              nyavverkning av stående skog. Man har helt ställt om för att uteslutande
              ägna sig åt den stormdrabbade skogen, så jag vill påstå att man
              redan tar detta ansvar.
            </seg>
            <seg n="cbc3dcc9">
              Sedan gäller det övertid. Lennart Beijer vet lika väl som jag
              att det inte är helt avgörande för den enskilda människan om man
              jobbar åtta eller tio timmar under ett arbetspass under en period.
              Därför tror jag att det är viktigt att både fackföreningar, industrin
              och övriga är medvetna om det akuta behov som vi har.
            </seg>
          </u>
          <note type="speaker" n="80e49b2c">
            Anf. 27 LENNART BEIJER (v) replik:
          </note>
          <u who="lennart_beijer_79902a" xml:id="i-c4eba8fd197d164e-4" n="5b687b91">
            <seg n="f82574e1">
              Herr talman! Jag håller med om att det är en omöjlighet att börja
              bekämpa insekter med ryggspruta. Jag vill däremot inte ännu säga
              helt ja till flygbesprutning. Jag tror nämligen att det också
              har sina bekymmer.
            </seg>
            <seg n="26f5d38d">
              Jag vet att industrin tar ansvar, men jag vill att de ska ta
              lite grann till därför att det är viktigt för dem själva på sikt
              att vi nu inte får en alltför stor nedgång på virkespriset. Sedan
              är det klart att man nog kan tänka sig att det i de här situationerna
              blir fråga om övertid. Det blir antagligen den praktiska modellen
              i många avseenden, men vad jag är ute efter är att Bengt-Anders
              eller jag eller andra inte behöver gå ut och tala om det för det
              sköter säkerligen arbetsgivare och arbetstagare enligt de avtal
              de har. Och det är då man blir lite orolig. Vi vet ju ändå att
              det är under de sista timmarna på ett arbetspass som olyckan sker.
              Därför måste man alltså vara mycket försiktig med att överanstränga
              den arbetskraft som man har vid det här tillfället.
            </seg>
          </u>
          <note type="speaker" n="12f17516">
            Anf. 28 BENGT-ANDERS JOHANSSON (m) replik:
          </note>
          <u who="bengt-anders_johansson_8af42b" xml:id="i-b662b0609b7cc85a-2" n="a0c18914">
            <seg n="646f9080">
              Herr talman! Det är alldeles riktigt som Lennart Beijer säger
              att ju mer uttröttad man är, desto större är risken för arbetskraftsolyckor.
              Men nu är det de facto så att de moderna skördarna i dag är en
              mycket säker arbetsplats. Du sitter oerhört ombonat i en bur,
              så att säga, som klarar det mesta. Och man kanske då ska välja
              den typ av arbetsmiljö där arbetsolyckor är fåtaliga. Det är kanske
              där man kan släppa fram tid.
            </seg>
            <seg n="21850d52">
              Sedan har det varit ett förskräckligt tjatande om flygbesprutning.
              Jag förstår inte vad det är som är så fruktansvärt märkvärdigt
              med det. Jag förstår över huvud taget inte detta. Vi säger ju
              inte att man ska flygbespruta. Vi säger att man inte ska utesluta
              möjligheten. Lennart Beijer är ju fullständigt överens med mig
              om att det är omöjligt att ta sig in i de här bråtarna med ryggspruta.
              Då vill jag bara fråga: På vilket sätt ska det kunna gå till om
              inte man kommer ovanifrån? Den som påstår någonting annat blir
              svaret skyldig.
            </seg>
            <seg n="60610d09">
              Sedan handlar det om att industrin ska ta ansvar. Jag säger att
              det har man redan gjort. Man har gjort det mycket, mycket snabbare
              än om regeringen skulle ha styrt detta. Det är intressant att
              höra att Lennart Beijer då tycker att industrin ska ta ansvar,
              men när elbolagen inte förser oss med ström är man inte lika tydlig
              med att det är industrin som ska ha de här kraven. Det är lite
              konstigt, för det är en asymmetrisk skuldbörda som majoritetspartierna
              vill ha. Framför allt tittar man inte på sitt eget ansvar i detta,
              på de krav som man vill ställa.
            </seg>
          </u>
          <note type="speaker" n="ea660b6c">
            Anf. 29 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-6042c109be423fce-0" n="d7571288" next="i-e9b66b44278e1fcb-0">
            <seg n="18920667">
              Herr talman! Som många andra har sagt tidigare här i dag kan
              man inte förstå vilka krafter som fanns i den här stormen. Man
              måste själv se stormens verkningar för att kunna fatta det.
            </seg>
            <seg n="6301f0ee">
              Själv hamnade jag mitt ute i stormen när jag tog mig från Göteborgs
              domkyrka till Borås efter minnesgudstjänsten för flodvågens offer.
              Sista backen hem kunde jag inte köra. Jag fick parkera bilen och
              springa den sista biten med ett öga på de vajande granarna. Det
              var fruktansvärt obehagligt att vara ute i denna naturkatastrof.
              När jag hämtade bilen morgonen därpå låg det faktiskt tre träd
              över den väg som jag hade sprungit på. Men det här är lite i förhållande
              till hur det ser ut i de södra delarna av min valkrets och i Halland
              och i Småland där det är en fullständig förödelse med träd som
              ligger ned.
            </seg>
            <seg n="92d2cab9">
              Jag vill passa på att stämma in i det som Bengt-Anders Johansson
              sade förut om vägarna. Jag åkte på en väg som såg ut som en tvättbräda.
              Med tanke på de tunga transporter som behöver komma fram där i
              fortsättningen måste man vidta akuta åtgärder för vägnätet, vilket
              vi också har med i vår motion.
            </seg>
            <seg n="38125a0a">
              Herr talman! Jag ska inte fortsätta att tala om skogen, även
              om det är någonting som ligger mig väldigt varmt om hjärtat. Jag
              är uppvuxen i skogen. Min morfar var skogsförman, och jag har
              varit mycket i skogen. Men det är också många andra som har drabbats
              svårt. Enskilda människor har varit utan ström och telefon i veckor.
              Det måste ha varit fruktansvärt, särskilt för småbarnsfamiljer.
            </seg>
            <seg n="dfd9d824">
              Samhället måste se över hur man hanterar sådana här situationer
              och ha en mycket större beredskap i framtiden, vilket också min
              partikollega Gunnar Nordmark har framfört. Men även när det gäller
              psykosocialt stöd måste vi bli bättre, oavsett om det gäller skogsägare
              som förlorar sitt livsverk eller barnfamiljer som inte kan klara
              sin dagliga hushållning. Folkpartiet anser att detta bör följas
              upp noga och att det måste finnas beredskap vid katastrofer.
            </seg>
            <seg n="c5db8397">
              Herr talman! Dessutom har, som någon tidigare också har nämnt,
              enskilda kommuner och landsting drabbats av omfattande onormala
              kostnader. Hur mycket är svårt att säga. Även kommuner är skogsägare
              och har drabbats av nedfallen skog och därmed fått förlorade intäkter.
              Men kommunerna har också fått ställa upp och ordna värmestugor,
              flytta äldre som har bott isolerat på landet och mycket, mycket
              mer.
            </seg>
            <seg n="f170e5b9">
              Herr talman! Eftersom de kommuner som drabbas av stormen oftast
              är små kommuner med små ekonomiska marginaler kan de ekonomiska
              konsekvenserna bli stora. Folkpartiet anser att det är viktigt
              att regeringen tar hänsyn till detta i den kontinuerliga utvärderingen
              av stormens verkningar. Vi föreslår att om det föreligger ett
              behov av ekonomiskt stöd för kommunerna ska regeringen komma tillbaka
              till det i vårpropositionen.
            </seg>
            <seg n="cb583b63">
              Herr talman! Vi vet inte vad som kommer att hända i framtiden.
              Fler katastrofer kan inträffa som kan drabba kommuner och landsting
              hårt. Därför anser Folkpartiet att man på sikt kanske kan behöva
              inrätta ett nationellt katastrofkonto som kan bistå kommuner vid
              stora katastrofer oavsett om de inträffar här hemma eller på andra
              sidan jordklotet.
            </seg>
            <seg n="17817566">
              Herr talman! I de områden som drabbats finns förutom skogsföretag
              många andra små och stora företag. I bygden och i området finns
              många underleverantörer till stora företag. Man har tidigare nämnt
              vikten av att de företagen har tillgång till el. Uteblivna elleveranser,
              blockerade vägar och järnvägar och utebliven telekommunikation
              bidrar till att det blir stora störningar i produktionen. Gods
              har inte kommit fram eller har inte kunnat levererats. Försenade
              leveranser betyder också försenade intäkter.
            </seg>
            <seg n="5505d7ce">
              Men vissa betalningar måste ske oavsett om man får in pengar
              i kassakistan. Moms och skatter ska betalas på bestämda datum,
              annars riskerar företaget att få förseningsavgifter och betalningsanmärkning
              hos kronofogden. Det vore olyckligt om företag skulle råka illa
              ut på grund av att man har blivit strömlös eller råkat ut för
              andra problem i samband med stormen.
            </seg>
            <seg n="0a8e1644">
              Herr talman! Därför anser vi, som Gunnar Nordmark nämnde förut,
              att banker ska inta en generös hållning vad gäller både gamla
              och nya krediter. Likaså är det viktigt att man omprövar de förmånsrättsregler
              som vi beslutade om i höstas.
            </seg>
            <seg n="9d4bd4e8">
              Herr talman! Även myndigheter måste vara generösa när det gäller
              uppskov med inbetalningar av skatter och andra avgifter. Vi anser
              att regeringen snarast måste komma med ett förslag om hur detta
              ska lösas så att drabbade företag tills vidare ska kunna begära
              dispens.
            </seg>
            <seg n="abb55053">
              När det gäller skogsnäringen är det också viktigt med en översyn
              av reglerna för skogsskadekonto, särskilt när det gäller generationsskiften.
            </seg>
            <seg n="10f6f58f">
              Herr talman! Stormen har orsakat stor förödelse i södra Sverige.
              Alla drabbade, det må gälla skogsägare, företagare eller enskilda
              människor, måste få samhällets stöd. Som många andra har framfört
              här i dag måste vi framför allt stå rustade på ett helt annat
              sätt när det händer igen.
            </seg>
          </u>
          <note n="ac46f55e">
            Ajournering
          </note>
          <note n="15e66af5">
            Kammaren beslutade kl. 13.53 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="anne-marie_ekstrom_61d49c" xml:id="i-e9b66b44278e1fcb-0" n="d7571288" prev="i-6042c109be423fce-0">
            <seg n="94472ac0">
              Återupptagna förhandlingar
            </seg>
            <seg n="9596c39b">
              Klockan är 14, och vi inleder veckans frågestund.
            </seg>
            <seg n="3c724487">
              Konsekvenser av torskfiskestoppet
            </seg>
          </u>
          <note n="d52298fe">
            Förhandlingarna återupptogs kl. 14.00.
          </note>
          <note n="21a87ef9">
            5 § Frågestund
          </note>
          <note n="b13dc894">
            Anf. 30 TREDJE VICE TALMANNEN:
          </note>
          <note n="3cfd354c">
            Vi hälsar utbildnings- och kulturminister Leif Pagrotsky välkommen,
            liksom näringsminister Thomas Östros, statsrådet Sven-Erik Österberg,
            statsrådet Ulrica Messing och socialminister Berit Andnor.
          </note>
          <note n="a23f738d">
            Utbildnings- och kulturminister Leif Pagrotsky besvarar såväl
            allmänpolitiska frågor som frågor inom sitt eget ansvarsområde.
            Frågor till övriga statsråd förutsätts beröra deras ansvarsområden
            inom regeringen.
          </note>
          <note type="speaker" n="373cefc6">
            Anf. 31 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-84ba62bd37e00cb7-0" n="fd928cde">
            <seg n="461a1ea3">
              Fru talman! Jag har en fråga till statsrådet Pagrotsky.
            </seg>
            <seg n="c9905dbc">
              Vid ministerrådets möte i Bryssel i december bestämde man att
              förlänga torskfiskestoppet i de östra delarna av Östersjön till
              fyra och en halv månad. Det drabbar naturligtvis fiskarna hårt.
              De tvingas låta båtarna ligga vid kaj, och samtidigt tickar räntor
              och amorteringar på hus och båtar. Problemet med fiskekvoter,
              fångster och liknande är stort och komplicerade, och de ska lösas
              med många länder inblandade.
            </seg>
            <seg n="7a1ae872">
              Jag tror att alla har förståelse för detta, men för fiskarna
              är frågan akut: Får de ersättning under tiden de tvingas ligga
              vid kaj?
            </seg>
          </u>
          <note type="speaker" n="33a0216d">
            Anf. 32 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-0" n="ee1db758">
            <seg n="75d60af2">
              Fru talman! Jag har åtagit mig att svara på frågor av allmänpolitisk
              karaktär vid dagens frågestund. Den här frågan vill jag hänvisa
              till jordbruksministern.
            </seg>
          </u>
          <note type="speaker" n="7ded08b8">
            Anf. 33 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-84ba62bd37e00cb7-1" n="fd928cde">
            <seg n="fdbd4d88">
              Fru talman! Det var lite olyckligt att hon inte var här nu. Det
              rör sig enligt uppgift från länsstyrelsen om endast 17 fartyg,
              och det är alltså 3540 familjer som man genom ett politiskt beslut
              tar ifrån deras levebröd. Det är en mycket marginell grupp som
              drabbas, och det är inte något oförutsett, typ stormskador och
              liknande. Jag tycker att man därigenom borde kunna ge ett rakt
              och koncist löfte att de får ersättning.
            </seg>
          </u>
          <note type="speaker" n="2620ece5">
            Anf. 34 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-1" n="ee1db758">
            <seg n="f8e29e77">
              Fru talman! Jag har mycket stor förståelse för den synpunkten.
              Jag känner starkt för de familjer som berörs av det här. Jag inser
              att det är ett starkt gemensamt intresse att vi säkerställer fiskets
              fortbestånd i Östersjön. Men jag vågar inte falla för frestelsen
              att här göra mig populär genom att göra några utfästelser i frågan
              utan att ha talat med min kollega, så jag väljer att avstå från
              det.
            </seg>
            <seg n="2f790dcb">
              Telefonoperatörernas ansvar vid naturkatastrofer
            </seg>
          </u>
          <note type="speaker" n="e9783fa1">
            Anf. 35 MARGARETA ANDERSSON (c):
          </note>
          <u who="margareta_andersson_5c141b" xml:id="i-2ae657d24b65f3af-0" n="3bc87537">
            <seg n="d50dff7d">
              Fru talman! Jag har en fråga till infrastrukturminister Ulrica
              Messing.
            </seg>
            <seg n="f2a13a4d">
              På lördagsnatten den 8 januari satt jag ensam i mitt kalla hus
              och funderade hur jag skulle hantera saken om någonting hände
              i huset eller med mig. Det hände ingenting. Men jag funderade
              också på mina grannar, som är ganska åldriga kommunen har äldrebostäder
              runtomkring där. Nödtelefonnumret 112 var utslaget.
            </seg>
            <seg n="98a288b6">
              Vad tänker ministern göra för att det här inte ska ske i ett
              annat sådant här krisläge? Det var en väldigt obehaglig känsla
              att vara fullständigt övergiven. Det var mörkt och kallt, och
              man var alldeles ensam.
            </seg>
          </u>
          <note type="speaker" n="2c0de296">
            Anf. 36 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-2" n="3337386f">
            <seg n="6bfadeec">
              Fru talman! Jag vill börja med att understryka det som jag sade
              i riksdagen redan förra veckan när jag hade anledning att vara
              här och informera riksdagens ledamöter om konsekvenserna av den
              storm som har drabbat framför allt södra Sverige. Det är en stor
              naturkatastrof. Regeringen har vidtagit och fortsätter att vidta
              en rad viktiga åtgärder.
            </seg>
            <seg n="767f8fcd">
              En av de saker som det är oerhört angeläget att jobba mera intensivt
              med i framtiden är vår sårbarhet när det gäller både elen och
              telefonin.
            </seg>
            <seg n="3bef467c">
              Förra söndagen hade jag ett möte med teleoperatörerna, som då
              berättade att efter ett och ett halvt dygn fungerade alla mobila
              nät. Men fortfarande i dag är nästan 20 000 fasta telefonabonnenter
              utan telefon. De kommer att vara det ända tills samma hushåll
              också har ström, därför att man är beroende av ström för att kunna
              laga telefonnätet.
            </seg>
            <seg n="f7a688dd">
              Detta är oacceptabelt. Jag och den minister som är ansvarig för
              energifrågorna kommer gemensamt att bereda förslag kring en skarpare
              lagstiftning gentemot operatörerna och en skarpare lagstiftning
              när det gäller vid vilket tillfälle operatörerna måste samarbeta
              i händelse av till exempel en stor naturkatastrof för att skydda
              dig och mig som kunder och konsumenter.
            </seg>
          </u>
          <note type="speaker" n="532191ad">
            Anf. 37 MARGARETA ANDERSSON (c):
          </note>
          <u who="margareta_andersson_5c141b" xml:id="i-2ae657d24b65f3af-1" n="3bc87537">
            <seg n="3d695f4f">
              Fru talman! Jag tackar ministern för det svaret, och jag hoppas
              att vi verkligen kan se fram emot detta.
            </seg>
            <seg n="d7eb41a2">
              De var inte riktigt sanningsenliga, för det dröjde ända tills
              tisdagen eller till och med onsdagen innan jag hade någon möjlighet.
              SOS-samtal går alltid fram över något nät, men i det område där
              jag och också tolv pensionärer bor fanns det ingen täckning förrän
              på onsdagen. Lite optimistiska var de nog. Men det blev bättre.
            </seg>
            <seg n="af3ce323">
              Det var också ett problem att det var så fullt i nätet, eftersom
              det fasta nätet var utslaget. Det krävs också en ökad kapacitet
              i mobilnäten om det här verkligen ska ha god effekt.
            </seg>
            <seg n="f557bf32">
              En annan fråga är: Kommer regeringen också i det här fallet att
              kräva att telefonoperatörerna har reservelverk? I det här fallet
              slogs ganska enkla saker ut genom att det inte fanns ett reservelverk
              som driver masterna. När masterna är omkullslagna och förstörda
              har jag förståelse för det, men när det bara inte finns ström
              kan det ifrågasättas hur man hanterar frågan.
            </seg>
          </u>
          <note type="speaker" n="8e4e7403">
            Anf. 38 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-3" n="3337386f">
            <seg n="96facddd">
              Fru talman! Vi kommer att titta på just kraven runt reservelverk.
              I dag har Post- och telestyrelsen ett antal elverk som vi gemensamt
              kan placera ut vid händelser som till exempel stora omslag i vädret.
              Men teleoperatörerna borde också ha det. Frågan om deras lager
              är tillräckligt är befogad att ställa nu. Det är en sådan fråga
              som vi får återkomma till.
            </seg>
            <seg n="f720a39b">
              Jag vill understryka att det är oacceptabelt att 112-numret inte
              fungerar. Det gjorde det inte under ett antal timmar, av det skälet
              att varken det fasta nätet eller det mobila nätet fungerade. När
              många människor är oroliga, inte minst för gamla anhöriga som
              de vet är utan ström och eventuellt är isolerade till följd av
              att träd har blåst ned, känner man ingen annan utväg än att ringa
              112. Det är förståeligt. Men för att skydda 112-numret måste vi
              också ställa större krav på teleoperatörerna i fortsättningen.
            </seg>
            <seg n="0b80fd4d">
              Regeringens utnämningspolitik
            </seg>
          </u>
          <note type="speaker" n="8d6e0759">
            Anf. 39 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-51e767d7bbc58591-0" n="b4008847">
            <seg n="1bda7dfd">
              Fru talman! I går presenterade Kristdemokraterna en undersökning
              av styrelseledamöterna vid 39 högskolor och universitet i Sverige.
              Den visar att sex av tio ledamöter med partipolitisk koppling
              är socialdemokrater. Räknar vi alla med koppling till vänsterkartellen
              är det sju av tio. Tre av fyra politiska ordförande är socialdemokrater.
            </seg>
            <seg n="c5b6f00c">
              Det här beror på regeringens medvetna sätt att använda utnämningsmakten.
              Det är den socialdemokratiska regeringen som utser styrelseledamöter
              en regering som sett till att fylla styrelserna med sitt eget
              folk.
            </seg>
            <seg n="8ed69426">
              Frågan till utbildningsminister Pagrotsky är: Anser regeringen
              att dominansen av företrädare för ett parti, det nuvarande regeringspartiet,
              är förenlig med god demokrati och den mångfald som behövs i högskolevärlden?
            </seg>
          </u>
          <note type="speaker" n="d9235072">
            Anf. 40 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-4" n="ee1db758">
            <seg n="007b79a1">
              Fru talman! Vi har en stor mängd styrelser för högskolor och
              universitet i Sverige. De finns i olika delar av landet, och de
              är viktiga för att säkerställa kontakt mellan högskolorna och
              det omgivande samhället. Det är så att ganska många av dem leds
              av socialdemokrater. Ganska många av länen har socialdemokratisk
              majoritet, och deras befolkningar och deras politiska församlingar
              är socialdemokrater.
            </seg>
            <seg n="ed1885c8">
              Jag beklagar i och för sig att det än så länge inte har varit
              möjligt att hitta fler, till exempel kristdemokrater, som skulle
              passa som ordförande i högskolestyrelserna.
            </seg>
            <seg n="46ded19a">
              Jag är väldigt glad att jag under den korta tid som jag har varit
              ansvarig för de här frågorna har kunnat utnämna Beatrice Ask till
              ordförande i den mycket viktiga styrelsen för Linköpings universitet.
              Jag hoppas kunna gå vidare på den vägen.
            </seg>
            <seg n="8c162fe0">
              Men kom ihåg att det också finns väldigt många andra människor
              som är ordförande, till exempel från näringslivet. Jag ska avslöja
              en hemlighet: Många av dem är inte socialdemokrater.
            </seg>
          </u>
          <note type="speaker" n="76340caa">
            Anf. 41 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-51e767d7bbc58591-1" n="b4008847">
            <seg n="801f4fc4">
              Fru talman! Tack för svaret, statsrådet! Styrelserna är viktiga,
              liksom det arbete som utförs där. Många styrelseledamöter gör
              förstås ett stort och viktigt arbete, oavsett politisk färg.
            </seg>
            <seg n="b9f83a4b">
              Det allvarliga, fru talman, är att den socialdemokratiska regeringen
              för några år sedan avskaffade kompetenskravet i lagen, som till
              dess styrde vilka som skulle sitta i styrelserna. Sedan dess har
              styrelserna fyllts med socialdemokrater. Ministern kan väl inte
              på allvar mena att det är bara socialdemokrater som är kompetenta
              att vara ledamöter och ordförande i styrelser för högskolor och
              universitet?
            </seg>
            <seg n="c6b7a8e5">
              Vi kristdemokrater vill inte fylla styrelserna med kristdemokrater
              eller företrädare för allianspartierna, utan vi vill se en mångfald
              i styrelserna, där lärosätena själva har frihet att utse dem som
              tillför lärosätet mycket i sitt arbete.
            </seg>
            <seg n="257722ac">
              Min följdfråga till utbildningsministern är: Kommer ministern
              att hålla fast vid den hittills envetna socialdemokratiska utnämningspolitiken,
              eller kan vi, som ministern i någon mån ger sken av, ana att det
              nu blir en ny inriktning till förmån för mångfald och demokrati
              i svenska högskolor och universitet?
            </seg>
          </u>
          <note type="speaker" n="2e1d7a24">
            Anf. 42 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-5" n="ee1db758">
            <seg n="292b7a0f">
              Fru talman! Jag kommer i mitt arbete att sträva efter att vidga
              rekryteringen till högskolestyrelserna, också till ordförandeposterna.
              Jag vill ha fler invandrare, jag vill ha många kvinnor, jag vill
              ha kompetenta och dugliga personer med bred samhällsförankring
              från de regioner där skolorna är verksamma, och jag kommer att
              verka för att kanske till och med en och annan som har kristdemokratiska
              sympatier kan komma att erbjudas och kanske också vilja åta sig
              sådana viktiga uppdrag.
            </seg>
            <seg n="2ccd8580">
              Jag har väldigt högt ställda krav på kompetens, för dessa personer
              är viktiga, och jag vänder mig mycket starkt emot den kristdemokratiska
              idén att skolorna själva ska utse sina egna styrelser. Det tycker
              jag är att gå fullständigt fel väg. Styrelserna är inte de anställdas
              eller den egna organisationens representanter. De som ingår ska
              utgöra just en styrelse och ska vara med och leda verksamheten.
            </seg>
            <seg n="0cfc1551">
              Jag vill också säga att det är en särskild svårighet för många
              högskolor när flera borgerliga partier har varit emot att de har
              inrättats och har velat lägga ned dem. Att utse personer som har
              den uppfattningen till att leda arbetet i styrelsen för till exempel
              Malmö högskola det vill jag inte medverka till.
            </seg>
            <seg n="c188b477">
              Minnesdag för offren för atombomberna i Japan
            </seg>
          </u>
          <note type="speaker" n="c2e85f24">
            Anf. 43 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-fe45042c405a9e83-0" n="5ce094a4">
            <seg n="f01ee8e7">
              Fru talman! Jag har en fråga till kulturminister Pagrotsky.
            </seg>
            <seg n="b6accbb0">
              Vi uppmärksammar i dagarna nu 60-årsminnet av Förintelsen. Det
              var ju en mänsklig tragedi som förorsakades av människor, och
              det är en del av vår levande historia.
            </seg>
            <seg n="a5366a58">
              Men det är också 60 år sedan, i augusti, som två fruktansvärda
              bomber fälldes över Hiroshima och Nagasaki.
            </seg>
            <seg n="9a28a67e">
              Min fråga till kulturministern är: Kommer man på något sätt från
              regeringen att vidta några åtgärder för att hålla den delen av
              vår historia levande?
            </seg>
          </u>
          <note type="speaker" n="aeb7dfe9">
            Anf. 44 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-6" n="ee1db758">
            <seg n="4cebc317">
              Fru talman! I dag uppmärksammar man över hela världen den viktiga
              händelse det var att Auschwitz just i dag för 60 år sedan befriades
              av sovjetiska trupper. Det görs mot bakgrund av att det, mänskligt
              att döma, är sista gången man firar ett sådant här jämnt decenniejubileum
              med något större antal överlevande kvar bland oss. Det ger ett
              särskilt allvar åt det firande som sker runtom i världen och också
              på många håll i Sverige.
            </seg>
            <seg n="3eb2249f">
              Jag för min del tycker att det finns många skäl att också minnas
              atombomberna i Hiroshima och Nagasaki, och jag kan inte alls utesluta
              att det kommer att bli högtidlighållanden av det senare i sommar,
              i augusti. Men jag tycker inte att det finns anledning att ställa
              dessa mot varandra och på det viset försöka relativisera eller
              bagatellisera det vi firar i dag, utan det andra kan också värderas,
              men på egna meriter.
            </seg>
          </u>
          <note type="speaker" n="a32ffe2f">
            Anf. 45 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-fe45042c405a9e83-1" n="5ce094a4">
            <seg n="1430487a">
              Fru talman! Jag menar inte att på något sätt ställa dessa två
              sorgliga minnen emot varandra. Men jag tycker att det är viktigt.
              Likafullt som det gäller Förintelsens offer finns det fortfarande
              människor som har överlevt både Hiroshima och Nagasaki. Jag vill
              inte att den frågan ska komma i skuggan, och det är därför jag
              undrar om kulturministern har några planer för att högtidlighålla
              minnet av Hiroshima och Nagasaki.
            </seg>
          </u>
          <note type="speaker" n="4f8b26c9">
            Anf. 46 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-7" n="ee1db758">
            <seg n="597cc2d1">
              Fru talman! Vi är överens om att det finns anledning att använda
              den tidpunkten, senare på sensommaren, att påminna oss om vilka
              fruktansvärda vapen kärnvapnen är och vilken skada också den radioaktiva
              strålningen kan medföra. Den har aktualitet också i vår tid det
              ska vi inte glömma bort. Men i vilka former och på vilket sätt
              som det ska kunna göras i augusti vill jag inte precisera i dag.
            </seg>
            <seg n="10b73b79">
              Naturkatastrofens effekter på svensk ekonomi
            </seg>
          </u>
          <note type="speaker" n="cb3162d9">
            Anf. 47 AGNETA RINGMAN (s):
          </note>
          <u who="agneta_ringman_bc7ec9" xml:id="i-52d5eabed3fcc4d1-0" n="9bebd01b">
            <seg n="b468df74">
              Fru talman! Jag har en fråga till statsrådet Sven-Erik Österberg.
            </seg>
            <seg n="11fbfcc6">
              Jag är från Kalmar län, och Kalmar län är ett av de län som har
              blivit hårt drabbade i den stora stormen i Sydsverige. Det pågår
              en remissdebatt för närvarande i kammaren det är bara paus nu
              för frågestunden och jag har suttit och lyssnat på den. Alla tycks
              vara överens om att det här är en stor katastrof.
            </seg>
            <seg n="06f56085">
              Med anledning av den oro och frustration som jag har mött hemma
              och också med anledning av den pågående remissdebatten skulle
              jag vilja fråga om regeringen i dag kan överblicka de konsekvenser
              som kommer av stormen och vilken effekt de kan ha på svensk ekonomi.
            </seg>
          </u>
          <note type="speaker" n="a5fba110">
            Anf. 48 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-1b3bf83bf771f7b6-8" n="02a9b947">
            <seg n="4cd9476a">
              Fru talman! Jag kan säga så här: Total överblick över konsekvenserna
              kan man inte ha i det här läget. Däremot klarnar ju bilden allteftersom
              olika rapporter kommer in om hur mycket skog som har ramlat, det
              vill säga allt det som Ulrica har jobbat med också.
            </seg>
            <seg n="49705a8d">
              För min del har jag tittat väldigt noga på hur myndighetsstrukturen
              har fungerat i samband med det här, framför allt genom länsstyrelsernas
              försorg, eftersom de har samordningsansvaret inom de län som har
              blivit hårdast drabbade av stormens härjningar. Men jag har också
              kopplat detta till kommunerna och sett hur den delen har fungerat.
              Jag tycker mig ändå kunna se att länsstyrelserna är förberedda
              på sådana här operationer, och de övningar de har gjort har ändå
              haft en bra effekt. Det har fungerat väl i dessa delar med hänsyn
              till vad man kan begära i den svåra situationen.
            </seg>
            <seg n="d1c72d22">
              Det betyder inte att alla är nöjda. Den största otillfredsställelsen
              kan man kanske känna hos dem som har fått vänta förfärligt länge
              på att få tillbaka sin el, vilket har nämnts här tidigare. Vi
              kan aldrig försäkra oss totalt mot elavbrott och sådant, men att
              det ska gå så lång tid från det att strömmen bryts till dess att
              den kommer tillbaka är naturligtvis helt oacceptabelt.
            </seg>
          </u>
          <note type="speaker" n="12f060f1">
            Anf. 49 AGNETA RINGMAN (s):
          </note>
          <u who="agneta_ringman_bc7ec9" xml:id="i-52d5eabed3fcc4d1-1" n="9bebd01b">
            <seg n="a419a5a1">
              Fru talman! Jag tackar för det. Då tolkar jag statsrådet så att
              krisberedskapen är någotsånär god i landets kommuner, landsting
              och länsstyrelser kanske också i regeringen.
            </seg>
          </u>
          <note type="speaker" n="e9ef8d2e">
            Anf. 50 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-1b3bf83bf771f7b6-9" n="02a9b947">
            <seg n="c2b61ac7">
              Fru talman! Man ska alltid vara försiktig med att ta i för mycket,
              men jag tycker att länsstyrelserna på de här orterna ändå har
              gjort ett väldigt bra jobb det vill jag säga, och också koppla
              det till kommunerna.
            </seg>
            <seg n="ca9bfdae">
              Det som var mest glädjande när jag besökte Växjö är att man har
              jobbat så bra över de olika gränserna. Alla har bidragit med sin
              del. Även försvaret har tagit en väldigt aktiv del i arbetet och
              hjälpt till. Det har också varit en viktig signal från regeringens
              del: De resurser som finns och som måste sättas in ska också sättas
              in för att underlätta för de människor som har drabbats av den
              här katastrofen, som man faktiskt kan säga att det är, som vi
              inte kunde ha anat. Så långt tycker jag att det har fungerat väl.
              Däremot finns det, som jag sade tidigare, otillfredsställelse
              med tele och el som har försvunnit.
            </seg>
            <seg n="15b56374">
              Därmed är inte sagt att vi inte ska dra några slutsatser och
              se om vi kan förfina systemet framgent. Det ska vi naturligtvis
              göra både på länsstyrelsenivå och på kommunal nivå. När det här
              är över och man är i balans igen måste vi också se hur vi kan
              bli ännu bättre på att vara förberedda om något sådant här skulle
              hända igen i framtiden.
            </seg>
            <seg n="c51da520">
              Effektivitetsbegreppet i utbildningen
            </seg>
          </u>
          <note type="speaker" n="4c190844">
            Anf. 51 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-e4079076bcfa7520-0" n="0e341a12">
            <seg n="011e53ef">
              Fru talman! I går drog Skolverket tillbaka sin rapport Mer kunskap
              för pengarna . Denna rapport både kan och bör kritiseras av många
              anledningar, men i debatten förtigs det faktum att en säker slutsats
              som kunde dras av rapporten var att socialt segregerade skolor
              skapar stora skillnader. Det är ett välkänt faktum att elevernas
              klassbakgrund är den enskilda faktor som mest påverkar möjligheterna
              att nå målen i skolan.
            </seg>
            <seg n="c39a74a9">
              En ökad effektivitet i ekonomiska termer som sker till priset
              av en ännu mer segregerad skola måste vara fel väg att gå. Men
              debatten reser ett antal övergripande frågor, som jag tänkte ge
              utbildningsministern en chans att reflektera över.
            </seg>
            <seg n="c2fb21d8">
              Vad är effektivitet inom utbildning, och hur mäter man den? Är
              betyg i olika former en bra utgångspunkt för att bedöma effektivitet?
            </seg>
          </u>
          <note type="speaker" n="185be2de">
            Anf. 52 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-10" n="ee1db758">
            <seg n="0721badc">
              Fru talman! Det har varit mycket publicitet kring den här rapporten
              och vad som har hänt med den. Det faktum att skolministern hade
              en åsikt om de samhällsfrågor som belystes i rapporten har nu
              blivit föremål för konstitutionsutskottets uppmärksamhet.
            </seg>
            <seg n="ea56c5e0">
              Jag vet inte om jag i ljuset av det vågar ha någon uppfattning
              i frågor om skolväsende och betyg, kanske inte ens om klassamhället.
              Jag vet inte. Om jag får vara djärv nog och sticka ut hakan lite
              tycker jag att betyg är ett ganska bristfälligt urvalsinstrument,
              men det är ett av de få urvalsinstrument vi har att tillgå och
              många gånger bättre än de alternativ som står till buds. Dess
              betydelse minskar ju i och med att man utvecklar alternativa metoder.
              Man har högskoleprov och annat som alternativ vid gallringen av
              de sökande till högre utbildning. Men det är klart att jag är
              medveten om att skolan också sorterar efter klass. Det är i själva
              verket en huvuduppgift för utbildningspolitiken att jämna ut detta
              och skapa ett långsiktigt jämlikare samhälle i Sverige.
            </seg>
          </u>
          <note type="speaker" n="7e312805">
            Anf. 53 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-e4079076bcfa7520-1" n="0e341a12">
            <seg n="5e9c5dc2">
              Fru talman! Jag tror att vi är överens om att resurser ska användas
              på bästa möjliga sätt. Jag menar att man ska använda effektivitetsbegreppet
              med en viss eftertanke när man diskuterar utbildning. Ett annat
              begrepp som vi har diskuterat väldigt mycket på senaste tiden
              är kvalitet. Att det svenska utbildningssystemet ska hålla en
              hög kvalitet är vi också överens om. Vi i de tre samverkande partierna
              har ju, bland annat genom resurser, försökt förstärka kvalitetsarbetet.
              Frågan är om det traditionella effektivitetstänkandet som ger
              sig in i skolan nu gagnar kvalitetsarbetet. Det blir några följdfrågor
              som du också får reflektera över. Jag tror inte att du blir KU-anmäld.
            </seg>
            <seg n="cb9f7946">
              Ska vi ha mer av marknadstänkande inom utbildningssystemet? Ska
              utbildning vara en produkt som det kan handlas med som vilken
              vara som helst? Eller finns det något speciellt inom utbildningssystemet
              som kräver en särskild omsorg?
            </seg>
          </u>
          <note type="speaker" n="dc3d9558">
            Anf. 54 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-11" n="ee1db758">
            <seg n="fed22a09">
              Fru talman! Lennart Gustavsson frågar om jag tycker att det är
              bra att man utan eftertanke ekonomiserar, eller ekonomistiserar
              kanske man skulle kalla det, skolan. I allmänhet är jag emot att
              man gör någonting på ett viktigt område utan eftertanke. Kanske
              är jag särskilt skeptisk när det gäller att införa ett övermått
              av marknadslösningar på skolans område. Jag hör till dem som inte
              tycker att marknadslösningar är någon patentmedicin, varken för
              att åstadkomma effektivitet eller för att åstadkomma rättvisa
              och kvalitet just i skolan och på utbildningsområdet i stort,
              absolut inte på det område som jag är ansvarig för, den högre
              utbildningen. Där är jag till exempel starkt emot den tanke som
              ibland framförs att man ska styra med hjälp av studentavgifter.
              Jag vill ha en lag som tydligt säger ifrån att något sådant ska
              vi inte ha. Kanske skulle vi också ha en lag som säger att man
              inte ska göra någonting utan eftertanke.
            </seg>
            <seg n="bc0b4bcf">
              Flygbesprutning av stormfällena i södra Sverige
            </seg>
          </u>
          <note type="speaker" n="803bb988">
            Anf. 55 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-56c6bd167e89baad-0" n="3a15fcc8">
            <seg n="601230cc">
              Fru talman! Jag vill ställa en fråga till infrastrukturminister
              Ulrica Messing.
            </seg>
            <seg n="669d83b8">
              I ett debattprogram häromkvällen, ett program som handlade om
              den katastrof som drabbade södra Sverige i början av januari,
              fick vi tittare ovanligt tydliga besked från flera håll. I fråga
              om giftbesprutning sade statsrådet Ulrica Messing att hon ville
              hålla dörren öppen för flygbesprutning. Från Naturskyddsföreningens
              sida sade man att användning av gifter sannolikt kommer att orsaka
              en miljökatastrof. Kemikalieinspektionen sade att man kommer att
              säga nej till en eventuell dispensansökan.
            </seg>
            <seg n="f1538052">
              Jag vill fråga: Är det inte dags att här och nu stänga dörren
              när det gäller flygbesprutning?
            </seg>
          </u>
          <note type="speaker" n="794abd2d">
            Anf. 56 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-12" n="3337386f">
            <seg n="aff56af9">
              Fru talman! Jag har samma uppfattning i den här frågan i dag
              som jag hade för en vecka sedan. Jag tror nämligen att vi måste
              lära av det arbete som gjordes efter stormen 1969. Den var inte
              ens hälften så stor som den storm som vi nu ska vårda och försöka
              vidta åtgärder efter. Efter stormen 1969 fick vi fälla ungefär
              tio miljoner hektar träd som en följd av insektsangreppen. Alla
              är i dag överens om att vi har ett stort ansvar att bevaka just
              insektsangreppen, både på den skog som vi ska lagra och som vi
              hinner få ut från stormfällena och på den skog som ligger kvar
              på stormfällena. Att använda kemikalier är en svår fråga som kräver
              omtanke och respekt när det gäller var man ska använda det, så
              att man till exempel inte förstör grundvatten, eller hur man ska
              använda det, det är en svår arbetsmiljöfråga också.
            </seg>
            <seg n="da235d71">
              Vi är överens om att vi nog måste använda kemikalier för att
              skydda värdet av virket. Den svåra frågan handlar om det virke
              vi inte hinner få ut ur skogen. Hur ska vi kunna använda kemikalier
              på det? Där, fru talman, är det ingen som önskar flygbesprutning
              i dag. Men jag tror inte heller att vi ska utesluta de åtgärder
              vi eventuellt måste vidta i framtiden med respekt för de värden
              som har blåst omkull.
            </seg>
          </u>
          <note type="speaker" n="3f74f559">
            Anf. 57 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-56c6bd167e89baad-1" n="3a15fcc8">
            <seg n="b32fb889">
              Fru talman! Jag delar uppfattningen att vi måste ha respekt för
              skogsägarna och deras intressen. Men mot bakgrund av att en skogsägare
              som är drabbad nu men också tidigare vittnade om vilka risker
              som föreligger med den mindre kontrollerade användningen av kemikalier
              och mot bakgrund av vad som sägs från Kemikalieinspektionen, Naturskyddsföreningen
              och även från experthåll på SLU menar jag att det borde vara dags
              att stänga dörren för flygbesprutning. Det är en form som inte
              är kontrollerad. Att vi kan tvingas att i mer kontrollerade former
              i begränsad omfattning använda kemikalier står väl helt klart.
            </seg>
          </u>
          <note type="speaker" n="98e214b4">
            Anf. 58 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-13" n="3337386f">
            <seg n="127514c1">
              Fru talman! Då kanske vi inte heller står så långt ifrån varandra.
              Både regeringen, Skogsstyrelsen, Naturvårdsverket, skogsägarna,
              skogsindustrierna och skogs- och träfacken är överens om att vi
              nu kraftsamlar från näring, transportidkare, kommuner och regeringen
              för att få ut så mycket virke som möjligt. Vi ska dessutom försöka
              vattenlagra så mycket som möjligt av virket. Då minskar behovet
              av kemikalier. Dessutom kan man vattenlagra virke upp till fem
              år. Då kan vi också återanvända det i de berörda regionerna.
            </seg>
            <seg n="cb5accae">
              Men vi måste ha respekt för konsekvenserna för hela det svenska
              skogsbeståndet söder om Dalälven om vi får stora insektsangrepp.
              Därför kommer vi att avsätta pengar för att särskilt bevaka insektsangreppen,
              för att vårda det som har blåst omkull nu men kanske framför allt
              för att rädda det som fortfarande står upp. Om angreppen börjar
              blir konsekvenserna förödande. Ingen av oss är glad över kemikalier,
              men vi vet också att vi ibland måste använda kemikalier för att
              rädda gemensamma värden.
            </seg>
            <seg n="19be4ac6">
              Styrning av Vattenfall
            </seg>
          </u>
          <note type="speaker" n="eb6904aa">
            Anf. 59 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-e75d62862250e7e1-0" n="04b37496">
            <seg n="209f04b3">
              Fru talman! Jag har en fråga till näringsminister Östros.
            </seg>
            <seg n="c78dd8e4">
              I en artikel i Svenska Dagbladet den 24 januari påpekar Thomas
              Östros att han ska stärka statens grepp om de statliga företagen.
              Bland annat innebär det när det gäller Vattenfall AB att de miljö-
              och energipolitiska målsättningar som riksdagen beslutade om 1997
              med ett tydligare grepp involveras i företagets verksamhet. I
              artikeln sägs: Det krävs en ganska tuff ägarstyrning där. Mer
              miljöhänsyn och fler nedgrävda ledningar ska också få lov att
              kosta pengar, menar näringsminister Östros.
            </seg>
            <seg n="8b958f06">
              Det är intressant, tycker jag, att chefen för näringsutskottet
              äntligen hörsammar riksdagens beslut, beslut som har fattats sju,
              snart åtta år tillbaka i tiden, om att Vattenfall ska ges det
              särskilda kravet. Men jag undrar hur detta ska gå till. Hur ska
              det gå till rent konkret att styra Vattenfall på ett tydligare
              sätt?
            </seg>
          </u>
          <note type="speaker" n="bf427224">
            Anf. 60 Näringsminister THOMAS ÖSTROS (s):
          </note>
          <u who="thomas_ostros_1881c3" xml:id="i-1b3bf83bf771f7b6-14" n="4c8184b4">
            <seg n="c60e2483">
              Fru talman! Vattenfall är en väldigt viktig folklig egendom.
              Det är viktigt att ta diskussionen från den utgångspunkten. Där
              har vi den första politiska skiljelinjen. Frågeställarens parti
              och rader av andra partier i riksdagen vill sälja ut Vattenfall.
              Det kommer att innebära att någon av de tyska eller franska storkoncernerna
              köper upp vårt viktigaste energibolag. Eventuella vinster kommer
              också att tillfalla de aktieägarna.
            </seg>
            <seg n="9de1a467">
              Vi vill att Vattenfall ska fortsätta att vara folkets egendom.
              Då innebär det också att vi har en möjlighet att använda Vattenfall
              till att vara pådrivande i energiomställningen.
            </seg>
            <seg n="352db55e">
              Det är ett väldigt viktigt uppdrag som ägaren ger till Vattenfall.
              Det handlar till exempel om att investera mer i förnybar energi
              via den energipolitik som regering och riksdag bedriver, där Mona
              Sahlin arbetar fram verktygen, men också genom att Vattenfall
              ska vara en föregångare.
            </seg>
            <seg n="18002614">
              Vindkraften är ett exempel. Vi har framför oss stora investeringar
              i vindkraft som just Vattenfall kommer att driva fram och ansvara
              för.
            </seg>
          </u>
          <note type="speaker" n="4f9c0b69">
            Anf. 61 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-e75d62862250e7e1-1" n="04b37496">
            <seg n="87741aaa">
              Fru talman! Jag förstår att näringsministern inte kunde svara
              på min fråga eftersom jag inte hann ställa den.
            </seg>
            <seg n="604d3341">
              Jag tar den nu i stället.
            </seg>
            <seg n="44ff10e3">
              Hur ska man få Vattenfall att agera i den riktningen? Fler näringsministrar
              än Thomas Östros har ju försökt sig på det och misslyckats, i
              varje fall om man ska tro Riksrevisionens granskning.
            </seg>
            <seg n="4d66ab76">
              Kommer näringsministern att överföra Vattenfall från gruppen
              företag som opererar under rent marknadsmässiga villkor till gruppen
              statliga företag med ett särskilt samhällsansvar, för att just
              markera och tydliggöra att Vattenfall AB har ett särskilt samhällsansvar
              på det miljö- och näringspolitiska området?
            </seg>
          </u>
          <note type="speaker" n="f5b44016">
            Anf. 62 Näringsminister THOMAS ÖSTROS (s):
          </note>
          <u who="thomas_ostros_1881c3" xml:id="i-1b3bf83bf771f7b6-15" n="4c8184b4">
            <seg n="169d6c76">
              Fru talman! Moderaterna vill ju sälja ut Vattenfall. Man vill
              sälja ut Vattenfall till någon av de storkoncerner vars bolag
              i Sverige i dag är utsatt för mycket skarp kritik för att man
              fortfarande har tiotusentals abonnenter som inte får elström.
            </seg>
            <seg n="526ab281">
              Vattenfall har ett skarpt uppdrag från riksdagen, från ägarna,
              att säkra elledningar, att gräva ned elledningar, att trygga elförsörjningen
              och också att vara ett föredöme i detta. Vi hämtar också kraft
              från det riksdagsbeslut som säger att Vattenfall ska vara pådrivande
              i energiomställningen mot förnybara energikällor. Det är också
              ett väldigt tydligt budskap till Vattenfall att använda de resurser
              man har tack vare att man är ett framgångsrikt bolag till att
              investera i förnybar energi.
            </seg>
            <seg n="282f00ff">
              Dessutom säger riksdagen mycket tydligt att Vattenfall ska verka
              på den marknad som riksdagen har skapat genom avreglering av elmarknaden.
              Där är man också ett framgångsrikt bolag. Därför är det viktigt
              att finnas med på hela den nordiska marknad som Vattenfall är
              en del av.
            </seg>
            <seg n="c6e88ab4">
              Företagsklimatet
            </seg>
          </u>
          <note type="speaker" n="345927f2">
            Anf. 63 ANNIKA QARLSSON (c):
          </note>
          <u who="annika_qarlsson_19f936" xml:id="i-3c48b5002467e441-0" n="880cd5cf">
            <seg n="14f7d9e3">
              Fru talman! Jag har också en fråga till näringsminister Östros.
              Han får inte sitta i fred i dag.
            </seg>
            <seg n="b6fe0171">
              När Saab hade det lite tufft i höstas kom regeringen äntligen
              till skott med olika förslag som skulle kunna stärka och hjälpa
              till i den situation man befann sig i.
            </seg>
            <seg n="2beee686">
              Centerpartiet kritiserade det och sade att det skedde fem i tolv
              och att det var åtgärder som det hade funnits behov av länge,
              men som inte hade kommit fram.
            </seg>
            <seg n="6ccab0e3">
              Nu har vi en tuff situation längst uppe i Dalsland där det återigen
              har lagts ett varsel. Det handlar om att 210 anställda ska få
              gå. Det stora problemet är att vi har en stor strukturomvandling
              på arbetsmarknaden, men för få nya företag som startar.
            </seg>
            <seg n="e5ae527b">
              Jag skulle vilja höra hur du tänker jobba för att förbättra företagsklimatet
              för Dalsland och Sverige som helhet.
            </seg>
          </u>
          <note type="speaker" n="4dc9cc19">
            Anf. 64 Näringsminister THOMAS ÖSTROS (s):
          </note>
          <u who="thomas_ostros_1881c3" xml:id="i-1b3bf83bf771f7b6-16" n="4c8184b4">
            <seg n="2b586c8d">
              Fru talman! Frågan om Sverige har ett bra företagsklimat eller
              inte är väldigt viktig. Det kommer säkert att vara en viktig fråga
              också inför valet.
            </seg>
            <seg n="3f3366cf">
              Vi måste se hur Sverige klarar sig i en allt tuffare konkurrens
              i en globaliserad ekonomi.
            </seg>
            <seg n="ec941a52">
              Svenska företag producerar mer än någonsin. Svenska företag säljer
              på exportmarknaderna mer än någonsin. Vi har större bytesbalansöverskott
              än vi någonsin har haft.
            </seg>
            <seg n="3ac563ae">
              Samtidigt utsätts vi naturligtvis för en enorm konkurrens när
              Kina, Indien och Östeuropa kommer in i handelsutbytet. Det blir
              då extra viktigt att se till att vi klarar omställningen i Sverige,
              att vi solidariskt ställer upp för varandra, att vi har en arbetsmarknadspolitik,
              en näringspolitik och ett trygghetssystem för vanliga medborgare
              som gör att man kan ställa om när tiderna förändras
            </seg>
            <seg n="2b6e650d">
              Centerpartiet tillhör en maktallians som vill dra undan mattan
              för människor så fort man utsätts för den omvandling och det tryck
              som det innebär att tillhöra en global marknad. Sverige är ekonomiskt
              framgångsrikt. Vi behöver stötta de människor och de regioner
              som sätts under stark press. Vi ska inte dra undan mattan för
              dem så som maktalliansen vill.
            </seg>
          </u>
          <note type="speaker" n="c0e2c3a4">
            Anf. 65 ANNIKA QARLSSON (c):
          </note>
          <u who="annika_qarlsson_19f936" xml:id="i-3c48b5002467e441-1" n="880cd5cf">
            <seg n="224d7e52">
              Fru talman! Det var ju också ett sätt att inte svara på min fråga,
              att anklaga någon annan för något annat.
            </seg>
            <seg n="d8034433">
              Vi har inte i våra förslag något som kommer att dra undan mattan
              för vanligt folk. Däremot vill vi stärka vanliga människors möjlighet
              att faktiskt ha en inkomst och själva försörja sig. Det är stor
              skillnad.
            </seg>
            <seg n="031d2555">
              Jag återkommer till den fråga jag ställde: Vad kommer du att
              göra för att stärka företagsklimatet i Sverige?
            </seg>
          </u>
          <note type="speaker" n="06ac2c5d">
            Anf. 66 Näringsminister THOMAS ÖSTROS (s):
          </note>
          <u who="thomas_ostros_1881c3" xml:id="i-1b3bf83bf771f7b6-17" n="4c8184b4">
            <seg n="6c09451c">
              Fru talman! Ett säkert och bra sätt är att se till att vi har
              kvar en socialdemokratisk regering. Centerpartiet kan inte säga:
              Vi står inte för att drastiskt sänka ersättningsnivåerna i socialförsäkringarna.
              Det stora partiet det parti som växer i alliansen säger ju att
              man ska sänka dem dramatiskt, och därmed dra undan mattan för
              människor.
            </seg>
            <seg n="0073af09">
              Jag vill ju ha fortsatt stark utveckling för företagsamheten
              och inte minst stimulera entreprenörskap och företagande. Vi driver
              ett brett program för att stimulera unga människor att faktiskt
              tänka sig att bli företagare i framtiden. Det gör vi genom arbete
              med skolor och högskolor.
            </seg>
            <seg n="3594c900">
              Vi vill stimulera generationsskiften i företag genom att både
              avskaffa arvs- och gåvoskatten och jobba tillsammans med företagarna
              för att se till att de äldre företagarna förbereder sig så att
              de yngre kan ta över.
            </seg>
            <seg n="ac897834">
              Vi vill se till att stärka riskkapitalförsörjningen och stärka
              små- och medelstora företags väg ut på exportmarknaderna. Vi vill
              förenkla och förbättra regelverk och myndigheters service till
              företag.
            </seg>
            <seg n="3cb81987">
              Mot detta står en politik för att skrämma människor och dra undan
              mattan för människor i tider av stora förändringar. Jag tror att
              det leder till ett skarpt sämre företagsklimat.
            </seg>
            <seg n="c2986a0e">
              Fusket i välfärdssystemen
            </seg>
          </u>
          <note type="speaker" n="133c8a2b">
            Anf. 67 KENNETH LANTZ (kd):
          </note>
          <u who="kenneth_lantz_f46382" xml:id="i-2ce81e731bf2c55e-0" n="5936598f">
            <seg n="cc7e56bc">
              Fru talman! Jag har en fråga till socialminister Andnor.
            </seg>
            <seg n="6da574db">
              Under ganska lång tid har det för många av oss varit ganska uppenbart
              att det inom socialförsäkringsverksamheten har förekommit fusk
              och missbruk. Många försvarare av systemet inte minst från regeringshåll
              har trätt fram och förnekat missbruk.
            </seg>
            <seg n="64c419a6">
              Nu tycks dammluckorna vara öppna, och folk börjar ta uppgifterna
              om missbruk, fusk och bedrägeri på fullaste allvar.
            </seg>
            <seg n="ccb62ad7">
              Min fråga till socialministern är: Inser också regeringen allvaret
              i detta oseriösa sätt att använda Sveriges skattepengar?
            </seg>
          </u>
          <note type="speaker" n="ee830d4b">
            Anf. 68 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-18" n="08f322b9">
            <seg n="89caf823">
              Fru talman! Det är naturligtvis oerhört upprörande att se exempel
              på att man utnyttjar våra gemensamma system att man fuskar. Det
              är system som är så viktiga för oss alla om vi förlorar jobbet,
              blir sjuka, blir arbetsskadade eller råkar ut för en olycka. Det
              är naturligtvis helt oacceptabelt.
            </seg>
            <seg n="7ef8a44e">
              Det är också därför som det är så viktigt att ha en bra kontroll
              och se till att vi har smarta lösningar för att komma åt det fusk
              som förekommer. Vi har, från regeringens sida, vidtagit en rad
              olika åtgärder. Vi ska gå vidare i det arbetet. Vi som är de främsta
              försvararna av gemensamma system med goda ersättningsnivåer är
              de som går allra främst när det gäller att motverka fusk eftersom
              det motverkar legitimiteten och tilltron till våra gemensamma
              system.
            </seg>
          </u>
          <note type="speaker" n="cc9f8522">
            Anf. 69 KENNETH LANTZ (kd):
          </note>
          <u who="kenneth_lantz_f46382" xml:id="i-2ce81e731bf2c55e-1" n="5936598f">
            <seg n="6713f7b7">
              Fru talman! Jag vill fortsätta på temat. I Agenda och Rapport
              har vi i veckan delgivits hur man i England till exempel arbetar
              med de här frågorna.
            </seg>
            <seg n="bead2f59">
              Jag är absolut inte ute efter några kontrollsystem med kameror
              och andra dolda metoder. Det är dock uppenbart att beivrandet
              av fusket behöver bli effektivare.
            </seg>
            <seg n="46fb133e">
              Min fråga är därför: Kommer regeringen att framlägga förslag
              som syftar till att effektivisera kontrollen så att missbruk och
              fusk inte sker, och i så fall, på vilket sätt?
            </seg>
          </u>
          <note type="speaker" n="abf7080d">
            Anf. 70 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-19" n="08f322b9">
            <seg n="4707a1c2">
              Fru talman! Som jag sade i mitt förra inlägg är det oacceptabelt
              med fusk. Det är bedrägeri. Det ska polisanmälas. Vi ska göra
              allt vi kan för att motverka det.
            </seg>
            <seg n="73e15c94">
              Det allra viktigaste är naturligtvis att man gör rätt från början,
              att vi ser till att förhindra att man hamnar i en situation där
              man kan fuska. Vi har genomfört en rad åtgärder. Det finns klart
              angivet i regleringsbreven både till Försäkringskassan och till
              Arbetsmarknadsstyrelsen. Det finns möjlighet att samköra register
              mellan a-kassan och Försäkringskassan just för att motverka fusk.
            </seg>
            <seg n="0deecde7">
              Min uppfattning är att vi inte ska ha en armé av kontrollanter.
              Det gäller att vara mycket smartare och göra kontrollerna på sådant
              sätt att vi effektivt kan motverka det fusk som förekommer.
            </seg>
            <seg n="19df3017">
              Lärarutbildning i posttraumatisk stress
            </seg>
          </u>
          <note type="speaker" n="97b3a754">
            Anf. 71 KARIN THORBORG (v):
          </note>
          <u who="karin_thorborg_1114bb" xml:id="i-b018c58e0abb1454-0" n="e2005ddc">
            <seg n="0dbc2d5e">
              Fru talman! Jag vill vidarebefordra en fråga till utbildningsminister
              Pagrotsky från två lärare hemma.
            </seg>
            <seg n="09746c7f">
              De har haft många flyktingbarn med svåra psykiska problem, och
              även apatiska barn, i sina klasser. I mellandagarna fick de uppleva
              att en familj tog med sig två sjuka barn och gick under jorden
              på grund av ett utvisningshot.
            </seg>
            <seg n="44d654b7">
              De här lärarna skriver så här:
            </seg>
            <seg n="59de8e87">
              Kan vi som lärare se dessa barn och deras klasskamrater i ögonen
              efter att ha lärt dem att i Sverige har alla människor lika värde?
              Vi lärare känner oss maktlösa inför uppgiften att bland oss ha
              elever som vissnar bort. Vi har bett om handledning, men det finns
              ingen hjälp.
            </seg>
            <seg n="fdd7aee5">
              Dessa två lärare har väldigt lång erfarenhet, men deras yngre
              kolleger som kommer direkt från lärarhögskolan och möts av detta
              blir väldigt snabbt utbrända då de inte är förberedda.
            </seg>
            <seg n="a4177483">
              Har utbildningsministern någonting att säga till de här lärarna?
            </seg>
          </u>
          <note type="speaker" n="5ea17955">
            Anf. 72 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-20" n="ee1db758">
            <seg n="28db2611">
              Fru talman! Jag är inte säker på att jag riktigt förstod vad
              frågan var.
            </seg>
            <seg n="38d8330c">
              Jag förstår naturligtvis att det i många fall när det kommer
              flyktingar till Sverige med små barn som går i skolan uppstår
              väldigt svåra uppgifter i skolan när barnen ska slussas in i den
              ordinarie klassrumsmiljön liksom att detta ställer stora krav
              på lärarna och lärarnas utbildning. I många fall kan det komma
              som en överraskning när det inträffar, och man känner sig inte
              rustad.
            </seg>
            <seg n="645e830c">
              Min åsikt som ansvarig för den högre utbildningen är att detta
              är situationer som är tillräckligt vanliga i Sverige för att vara
              ett element i utbildningen av lärare vid våra utbildningsanstalter,
              våra lärarhögskolor och våra universitet och högskolor i övrigt.
              Jag tror dock att det här handlar om mycket grundläggande mänskliga
              situationer, väldigt svåra situationer där det inte finns några
              enkla lösningar. Det avspeglar väldigt svåra psykologiska problem
              i de väldigt speciella fall det här handlar om, som tyvärr inte
              är alltför ovanliga.
            </seg>
          </u>
          <note type="speaker" n="8b210f1b">
            Anf. 73 KARIN THORBORG (v):
          </note>
          <u who="karin_thorborg_1114bb" xml:id="i-b018c58e0abb1454-1" n="e2005ddc">
            <seg n="cfca090c">
              Fru talman! Mitt påstående är alltså att det saknas utbildning
              för lärare i sådana här frågor och att det brådskar väldigt med
              åtgärder. Detta är ett stort och växande problem.
            </seg>
            <seg n="61ea0245">
              Frågan aktualiserades i samband med flodvågen. De här lärarna
              såg att det gjordes väldigt mycket för de hemvändande barnen,
              och det med rätta. Men flyktingbarnen, vem lyssnar på dem? I deras
              fall var det inte naturkrafter som tillfogat skadorna utan vanliga
              andra människor. Det professionella nätverket kring de här barnen
              är desto viktigare eftersom föräldrarna oftast också har genomgått
              stora trauman.
            </seg>
            <seg n="03bc8aaf">
              Jag skulle vilja att det blev någon form av nationell samling
              med hjälp, även pedagogisk hjälp, till de lärare som ska ta hand
              om dessa elever. Detta saknas alltså i dag.
            </seg>
          </u>
          <note type="speaker" n="3392352a">
            Anf. 74 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ae6a4d973ff85a1c-0" n="ee1db758" next="i-baa241eb8713311c-0">
            <seg n="84603a05">
              Fru talman! Jag tycker att detta är ett angeläget och viktigt
              problem. Det är också en viktig uppgift som Karin Thorborg pekar
              på. Det är arbetsgivarens och kommunernas ansvar att se till att
              lärarna får det stöd och den vidareutbildning i sitt arbete som
              de behöver för att göra ett bra jobb. Det här är också tillräckligt
              vanligt i Sverige för att det ska ingå i den förberedelse för
              yrkeslivet som man får på våra lärarhögskolor och andra utbildningsanstalter
              för lärare.
            </seg>
            <seg n="a9d79796">
              Det tar dock tid innan förändringar i lärarutbildningen slår
              igenom i lärarkåren i stort. Därför ligger detta i huvudsak, menar
              jag, på fortbildningen och de återkommande program man har i skolan.
              Naturligtvis är det också viktigt att göra något inför denna situation,
              när en kommun vet att det kommer familjer till kommunen som har
              denna bakgrund och de här problemen, som kommunerna gjorde på
              ett så fantastiskt sätt inför återkomsten till skolan efter flodvågen
              i Thailand. Det kan mycket väl tjäna som ett föredöme och en inspiration.
            </seg>
            <seg n="3c88a11a">
              Reglerna för pensionssparande
            </seg>
          </u>
          <note n="02249d81">
            Anf. 75 GUNNAR ANDRÉN (fp):
          </note>
          <u who="leif_pagrotsky_933584" xml:id="i-baa241eb8713311c-0" n="ee1db758" prev="i-ae6a4d973ff85a1c-0">
            <seg n="aeee5be1">
              Fru talman! Jag har en fråga till biträdande finansminister Österberg.
            </seg>
            <seg n="afa2e2fc">
              Många yrkesaktiva satsar ju en del av sina pengar på att pensionsspara.
              Nu har jag hört att det ska bli ändrade villkor för de många som
              vill göra detta i framtiden. Hur blir det i framtiden? Kommer
              reglerna att ändras på den här punkten?
            </seg>
          </u>
          <note type="speaker" n="16c65589">
            Anf. 76 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-ae6a4d973ff85a1c-1" n="02a9b947" next="i-baa241eb8713311c-1">
            <seg n="1cd81fb9">
              Fru talman! Det finns diskussioner kring pensionssparandet på
              många olika sätt. En del av de diskussionerna är naturligtvis
              konsekvenserna av den kris som försäkringsbranschen, inte minst
              livförsäkringsbranschen, gick igenom för något år sedan. Många
              pensionssparare kände sig lurade av de uppgifter man fått då man
              tecknade pensionsförsäkringen då de såg hur det utvecklade sig
              under resans gång, inte minst i samband med börsraset.
            </seg>
            <seg n="6cb7ff45">
              Detta har föranlett regeringen att vidta ett antal åtgärder när
              det gäller livförsäkringsbranschen och även försäkringsbranschen
              i stort för att säkra, så att säga, konsumenternas ställning i
              det här läget och göra det säkrare för den som vill pensionsspara.
              Här har diskuterats alltifrån flytträttsmöjligheter till att få
              relevant information när man pensionssparar.
            </seg>
            <seg n="2c4dd8b7">
              Just nu förbereder vi en lagrådsremiss på det här området som
              bland annat innebär ett stärkt försäkringsskydd med möjlighet
              till flytträtt också för den som pensionssparar under vissa villkor.
            </seg>
          </u>
          <note n="ca675651">
            Anf. 77 GUNNAR ANDRÉN (fp):
          </note>
          <u who="sven-erik_osterberg_0fd01f" xml:id="i-baa241eb8713311c-1" n="02a9b947" prev="i-ae6a4d973ff85a1c-1">
            <seg n="d9f5c018">
              Fru talman! Det där tyckte jag inte alls var något svar på den
              fråga jag ställde. Min fråga gällde de unga människor som vill
              spara och göra månatliga avsättningar till sina pensioner som
              vi 40-talister, 50-talister, 60-talister och 70-talister haft
              möjlighet att göra. Kommer detta att vara möjligt i framtiden
              eller inte?
            </seg>
          </u>
          <note type="speaker" n="9d43a469">
            Anf. 78 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-1b3bf83bf771f7b6-21" n="02a9b947">
            <seg n="489f381a">
              Fru talman! Jag förstod inte frågan på det sättet utan såg den
              allmänt.
            </seg>
            <seg n="9cc6ddf9">
              Jag har ingen indikation på att det inte skulle vara möjligt
              att pensionsspara också i framtiden. Inte heller har jag någon
              annan inställning. Det är en viktig del i systemet och ett viktigt
              komplement till det offentliga pensionssystem vi har. Vad vi har
              eftersträvat är att få en god stabilitet och en god trygghet i
              systemet så att man också är trygg som sparare och vet att man
              kan lita på systemet. Det är det som ger en stabilitet i det svenska
              samhället.
            </seg>
            <seg n="97d25ac4">
              Jag har ingen annan syn än att det också i framtiden ska vara
              möjligt att pensionsspara på ett bra sätt, som också är likvärdigt
              med hur det är i vår omgivning eftersom vi tillhör den europeiska
              unionen.
            </seg>
          </u>
          <note n="a6cb573b">
            Parlamentarisk utredning om socialförsäkringarna
          </note>
          <note type="speaker" n="6697b1ea">
            Anf. 79 HENRIK S JÄRREL (m):
          </note>
          <u who="henrik_s_jarrel_81383a" xml:id="i-a36f1592242492f6-0" n="b6ac6166">
            <seg n="8f3a2d90">
              Fru talman! Jag har en fråga till socialminister Berit Andnor.
            </seg>
            <seg n="9f50fcad">
              Konstitutionsutskottet har vid upprepade tillfällen erinrat regeringen
              om vikten av att respektera och beakta vad riksdagen genom majoritetsbeslut
              har beställt från regeringen eller uppmanat regeringen att göra.
            </seg>
            <seg n="6ba938d3">
              I början av december förra året beslutade sålunda riksdagen att
              regeringen skulle tillkalla en parlamentarisk utredning om socialförsäkringarna,
              bland annat mot bakgrunden av oroväckande höga sjukskrivningstal.
              Kort därefter deklarerade dock socialministern i en radiointervju
              att det tänkte regeringen minsann inte alls göra.
            </seg>
            <seg n="e21c50ac">
              Nu är det ju så att vi faktiskt har en minoritetsregering i det
              här landet. Jag undrar därför med vilken rätt socialministern
              anser sig kunna sätta sig över ett av riksdagen fattat majoritetsbeslut.
            </seg>
          </u>
          <note type="speaker" n="ccced8d8">
            Anf. 80 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-22" n="08f322b9">
            <seg n="50b6fbf5">
              Fru talman! Det saknas helt förutsättningar för att kunna få
              en parlamentarisk enighet när det gäller socialförsäkringarna
              och deras konstruktion. Det finns inga sådana förutsättningar.
              Däremot har regeringen klart uttalat att det arbete som nu har
              påbörjats när det gäller översynen av socialförsäkringarna om
              två år ska avlösas av en parlamentarisk utredning, med hopp om
              att förutsättningarna för att kunna inrätta en sådan parlamentarisk
              utredning då föreligger.
            </seg>
            <seg n="5276abde">
              Jag vill också påminna Henrik S Järrel om att tillkännagivanden
              naturligtvis oftast ska följas av regeringen om det inte finns
              skäl, som naturligtvis ska redovisas till riksdagen, till varför
              regeringen inte följer tillkännagivandena.
            </seg>
          </u>
          <note type="speaker" n="2ae8b10d">
            Anf. 81 HENRIK S JÄRREL (m):
          </note>
          <u who="henrik_s_jarrel_81383a" xml:id="i-a36f1592242492f6-1" n="b6ac6166">
            <seg n="9a5c942d">
              Fru talman! Detta var som sagt ett majoritetsbeslut av riksdagen.
            </seg>
            <seg n="e5bdce7d">
              Nu har regeringen sedan en tid en enskild utredare, förutvarande
              chefen för Riksförsäkringsverket Anna Hedborg, som sitter och
              tittar på de här frågorna. Men hon är en enmansutredare, och hon
              är dessutom en s-märkt person i det här sammanhanget. Vitsen med
              denna beställning var ju att många riksdagspartier skulle få insyn
              och möjlighet till inflytande i en parlamentarisk beredning av
              den här frågan. Det är det som är det viktiga.
            </seg>
            <seg n="f068a238">
              Jag vill också erinra om att statsminister Göran Persson faktiskt
              för några år sedan själv gav sitt bifall till tanken på en bred
              parlamentarisk översyn av socialförsäkringarna, eftersom det är
              en av de viktiga grundläggande trygghetsfrågorna i vårt land.
              Det är bara att hoppas att regeringen snart efterkommer vad riksdagen
              med majoritetsbeslut har bestämt.
            </seg>
          </u>
          <note type="speaker" n="427b2f70">
            Anf. 82 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-23" n="08f322b9">
            <seg n="92731326">
              Fru talman! När regeringen fattade beslut om direktiven till
              den förberedande delen i översynen av socialförsäkringarna slogs
              det fast att detta förberedande arbete skulle avlösas av en parlamentarisk
              utredning. Det uppdrag som nu ligger på enmansutredaren utgör
              ett arbete som ska bilda en grund och också analysera socialförsäkringarna
              ur ett brett perspektiv.
            </seg>
            <seg n="681d0f22">
              Ett annat av uppdragen för ensamutredaren är att skapa förutsättningar
              för en bred folklig debatt kring socialförsäkringarna. Vi har
              varit måna om att inte upprepa de misstag som det kan tyckas gjordes
              när det gällde pensionsöverenskommelsen, där vi saknade just den
              breda folkliga debatten.
            </seg>
            <seg n="97a5eddf">
              Men jag vill också säga till Henrik S Järrel att det måste finnas
              förutsättningar för att ha en bred parlamentarisk översyn av socialförsäkringarna.
              Regeringen ska givetvis följa de tillkännagivanden som lämnas
              från riksdagen, men regeringen kan dessutom, vilket vi har varit
              överens om, ange de skäl som kan finnas till att man inte följer
              tillkännagivanden.
            </seg>
            <seg n="af4635b5">
              Lokaliseringsutredningen
            </seg>
          </u>
          <note type="speaker" n="6ff89a70">
            Anf. 83 EVA ARVIDSSON (s):
          </note>
          <u who="eva_arvidsson_b07675" xml:id="i-f11bba9711b61c51-0" n="3a77e644">
            <seg n="601230cc">
              Fru talman! Jag vill ställa en fråga till infrastrukturminister
              Ulrica Messing.
            </seg>
            <seg n="c549fdae">
              Lokaliseringsutredningen har i dagarna redovisat sitt uppdrag
              med anledning av neddragning och omlokalisering av Sveriges försvar.
              I utredningen saknar jag initiativ som gagnar arbetsmarknaden
              och utvecklingen i Nynäshamns kommun.
            </seg>
            <seg n="c1c6157a">
              Nynäshamn mister 500 arbetstillfällen när marinbasen Muskö-Berga
              flyttas. Eftersom vi tillhör Helsingforssregionen räknar vi inte
              med att få några ersättningsjobb. Men vi förväntar oss att regeringen
              tar ansvar för konsekvenserna och skapar förutsättningar för att
              även Nynäshamn kan utvecklas.
            </seg>
            <seg n="faeb20d0">
              Nynäshamns kommun har i dag ca 5 000 personer som pendlar till
              sina arbeten, många på överfulla tåg. Och resan till Helsingfors
              tar i dag lika lång tid som den gjorde när järnvägen byggdes i
              början av 1900-talet, en timme. Tågen går en gång i timmen och
              två gånger i timmen i rusningstid. Och det är mycket störningar
              på pendeltåget.
            </seg>
            <seg n="91283069">
              Nu ska ytterligare flera hundra personer trängas på tågen. Det
              är ohållbart.
            </seg>
            <seg n="ec975ebc">
              Min fråga är: Vilka åtgärder är ministern beredd att vidta för
              att påskynda de nödvändiga infrastruktursatsningarna?
            </seg>
          </u>
          <note type="speaker" n="b0904687">
            Anf. 84 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-24" n="3337386f">
            <seg n="759ddc26">
              Fru talman! Det uppdrag som Jan Bergqvist redovisade till regeringen
              i tisdags har en tydlig koppling till de orter som berörs allra
              hårdast av försvarsomställningen hårdast i den meningen att när
              vi har gjort ett grundläggande arbete och tittat på hur arbetsmarknadsregionerna
              ser ut för alla de orter som berörs av försvarsbeslutet, vilka
              pendlingsmöjligheter som finns och vilka andra kommuner man kan
              se en gemensam arbetsmarknad med, har vi kunnat konstatera att
              det utan tvekan är Arvidsjaur, Östersund och Gotland, men också
              Kristinehamn, som har ett extra utsatt läge jämfört med många
              av de andra kommunerna som berörs.
            </seg>
            <seg n="08a64290">
              Det betyder inte att vi inte ser att det också på fler platser
              kommer att krävas gemensamt omställningsarbete lokalt. När det
              gäller just Nynäshamns möjligheter att klara det tillsammans med
              lokala, regionala och nationella aktörer är jag ganska optimistisk.
              Inte minst den investering som vi nu ska göra på vägen mellan
              Helsingfors och Nynäshamn är naturligtvis avgörande för att slippa
              en del av den trängsel och de köer som har varit och för att binda
              ihop Nynäshamn med en än större arbetsmarknadsregion i framtiden.
            </seg>
          </u>
          <note type="speaker" n="e2eabd04">
            Anf. 85 EVA ARVIDSSON (s):
          </note>
          <u who="eva_arvidsson_b07675" xml:id="i-f11bba9711b61c51-1" n="3a77e644">
            <seg n="ae211076">
              Fru talman! Jag tackar för svaret och tolkar det som att ministern
              anser att det är angeläget att invånarna även i Nynäshamn kan
              utnyttja arbetsmarknaden i regionen. Vägen är viktig, och det
              bygget ska startas nu 2005. Men det är oerhört viktigt med tågen
              också, för de allra flesta åker med pendeltågen.
            </seg>
            <seg n="23508de7">
              Jag ser fram emot och ska följa arbetet.
            </seg>
            <seg n="e68b6975">
              Tjälsäkringen i Dalsland
            </seg>
          </u>
          <note type="speaker" n="0f3e38a5">
            Anf. 86 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-028c6fddb81f04d1-0" n="a50783b7">
            <seg n="8e87ae13">
              Fru talman! Jag har en fråga till statsrådet Ulrica Messing.
              Den handlar inte om stormen.
            </seg>
            <seg n="cb82b992">
              Om en eller annan månad är våren här. Förutom att det är trevligt
              medför det problem med tjällossningsperioder och så vidare för
              folk ute i landet. Särskilt problematiskt är det i Dalsland, där
              hälften av vägarna är avstängda för trafik under en eller två
              månader. Det medför givetvis stora problem, särskilt för skogsnäringen
              som inte kan ha just-in-time -leveranser till sina sågverk utan
              förlorar miljontals kronor när virket måste lagras upp.
            </seg>
            <seg n="ced9b59d">
              Nu vet jag att det i infrastrukturpropositionen finns 17 miljarder
              avsatta just för bärighetsförbättringar och tjälsäkring. Problemet
              för Dalsland är att de här pengarna tydligen är öronmärkta för
              det som tidigare var skogslänen. Det är Värmlands län och norrut.
              Dit räknas inte Dalsland.
            </seg>
            <seg n="fc8505ef">
              Jag undrar om statsrådet Messing kan tänka sig att med ett litet
              penndrag kanske göra en förändring så att Dalsland inlemmas i
              det område som får de här öronmärkta pengarna.
            </seg>
          </u>
          <note type="speaker" n="54f5a97a">
            Anf. 87 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-25" n="3337386f">
            <seg n="d0b54bd0">
              Fru talman! Dalsland ingår i den region som Vägverket arbetar
              med i hela Västra Götaland. Det som Ingemar Vänerlöv beskriver
              när det gäller just tjälsäkringen i Dalsland är alldeles korrekt.
              Jag skulle vilja påstå att Dalsland är unikt i Sverige genom att
              det kan vara sex, ibland upp till sju tjällossningsperioder under
              en vinter. Det är klart att det ställer extra stora krav på bärigheten.
            </seg>
            <seg n="2c7817a7">
              Det var också mot bakgrund av det som vi redan i beslutet om
              infrastrukturplanerna, som regeringen gjorde upp tillsammans med
              Vänsterpartiet och Miljöpartiet, för första gången vek tjälsäkringspengar
              också till vägverksregionen i Västra Götaland. Västra Götaland
              har alltså också fått del av de tjälsäkringspengar som tidigare,
              helt korrekt, bara har varit fördelade på skogslänen, just av
              hänsyn till det speciella läge som Dalsland har.
            </seg>
          </u>
          <note type="speaker" n="58fcef88">
            Anf. 88 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-028c6fddb81f04d1-1" n="a50783b7">
            <seg n="2d993bc1">
              Fru talman! Jag tackar för det svaret. Det verkar positivt.
            </seg>
            <seg n="12eea9f0">
              För bara en eller annan vecka sedan pratade jag med Vägverket
              väst om det här. Vägdirektören där säger att det givetvis saknas
              pengar. Han var också inne på att man inte fick del av de 17 miljarderna
              utan att de mest skulle gå till de gamla skogslänen.
            </seg>
            <seg n="401604df">
              Som statsrådet är inne på här är det otroligt viktigt med bra
              infrastruktur för Dalsland. Vi hörde nyligen att Duni lägger ned
              verksamheten och flyttar utomlands. Det har varit stora problem
              med företagsklimatet i Dalsland. En väldigt viktig detalj är att
              ordna till en så bra infrastruktur som möjligt. Då hoppas jag
              att regeringen verkligen har ögonen och fokus på Dalsland och
              ser till att i alla fall vägarna kommer att bli riktigt bra.
            </seg>
          </u>
          <note type="speaker" n="51c0191d">
            Anf. 89 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-ae6a4d973ff85a1c-2" n="3337386f" next="i-baa241eb8713311c-2">
            <seg n="ba8818c4">
              Fru talman! Jag ska ha extra fokus på just det. Det är i och
              för sig riktigt att skogslänen i den meningen har fått mer pengar
              till tjälsäkring totalt sett. Det har att göra med att det i Västra
              Götaland är väldigt stora skillnader i regionen om man jämför
              den norra delen med den södra. Vi har inte samma tjälsäkringsproblem
              i södra delen av Västra Götaland som vi har i norra, medan vi
              i Norrbotten har samma typ av tjälsäkringsproblem i hela länet.
            </seg>
            <seg n="bf467a0e">
              Men jag ska följa denna fråga noga. Vi tog ett stort steg, knäckte
              ett problem och fick en ny princip när vi för första gången fördelade
              tjälsäkringspengar också till vägverksregionen i Västra Götaland.
            </seg>
            <seg n="3b7c31c3">
              Bredbandsutbyggnaden
            </seg>
          </u>
          <note n="6f201b30">
            Anf. 90 EWA THALÉN FINNÉ (m):
          </note>
          <u who="ulrica_messing_7bb86f" xml:id="i-baa241eb8713311c-2" n="3337386f" prev="i-ae6a4d973ff85a1c-2">
            <seg n="ed1fff86">
              Fru talman! Jag ska ställa en fråga till statsrådet Messing.
            </seg>
            <seg n="34571e18">
              Regeringen beslutade den 22 december förra året att göra ett
              anslagssparande på de statliga bidragen till utbyggnad av ortssammanbindande
              bredbandsnät, vilket betyder att inga pengar kommer att betalas
              ut till kommunerna 2005. Utifrån det undrar jag: Har regeringen
              gjort en analys av konsekvenserna för kommunerna? Om en konsekvensanalys
              är gjord, vilka blir konsekvenserna för kommunerna och tycker
              statsrådet att de är acceptabla?
            </seg>
          </u>
          <note type="speaker" n="977d3e95">
            Anf. 91 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-ae6a4d973ff85a1c-3" n="3337386f" next="i-baa241eb8713311c-3">
            <seg n="e823818a">
              Fru talman! Först skulle jag vilja påminna Ewa Thalén Finné om
              att den bredbandssatsning som regeringen nu gör har vi förlängt
              en gång. Enligt den överenskommelse som regeringen gjorde med
              Kommunförbundet i slutet av 90-talet skulle pengarna redan ha
              tagit slut. Ett skäl till att vi förlängde var att pengarna inte
              hade använts så snabbt och så mycket som vi hade önskat när vi
              planerade den statliga bredbandssatsningen.
            </seg>
            <seg n="ed07ed21">
              Nu fick vi frysa utbetalningen av pengarna under detta år. Det
              fick vi göra för att vi också ville driva en ansvarsfull ekonomisk
              politik. Då får vi alltid vara beredda att göra prioriteringar.
              Vi har gjort en sådan och bedömt att vi har möjlighet att frysa
              utbetalningen av bredbandspengarna nu. Det betyder inte att vi
              har avslutat satsningen. Utbetalningarna ska fortsätta längre
              fram.
            </seg>
            <seg n="f2d596be">
              Återigen: Det är egentligen fråga om en förlängning på lånad
              tid och ett större utrymme för kommunerna än de kunde ana när
              vi gjorde överenskommelsen.
            </seg>
          </u>
          <note n="aec43358">
            Anf. 92 TREDJE VICE TALMANNEN:
          </note>
          <u who="ulrica_messing_7bb86f" xml:id="i-baa241eb8713311c-3" n="3337386f" prev="i-ae6a4d973ff85a1c-3">
            <seg n="aadd9516">
              Tack! Klockan är nu 15 och frågestunden är avslutad. Vi tackar
              deltagande statsråd och deltagande ledamöter.
            </seg>
          </u>
          <note n="da3a0674">
            6 § (forts. från 4 §) Hänvisning av ärenden till utskott
          </note>
          <note n="61b84248">
            Remissdebatt (forts.)
          </note>
          <note type="speaker" n="eb4b8808">
            Anf. 93 MARIA LARSSON (kd):
          </note>
          <u who="maria_larsson_49fd18" xml:id="i-8d8181edd682af28-0" n="026782c1">
            <seg n="2bc3a9d3">
              Fru talman! Ursäkta min snabba andhämtning. Den beror bara på
              min dåliga kondition.
            </seg>
            <seg n="0dc3a1d0">
              Som barn av fredstid har jag aldrig sett kriget. Men i stormens
              spår har situationen i delar av mitt Småland blivit krigsliknande.
              Skogen är härjad och sönderslagen. Krisledningsgrupper, samordningsgrupper
              och extraordinära insatser leder tankarna till en krigssituation.
            </seg>
            <seg n="30a1094e">
              Jag tycker att det är bra att så många statsråd med egna ögon
              har sett den ödeläggelse som det handlar om och att så många statsråd
              har fått träffa människor av kött och blod som kan vittna om sin
              oro inför morgondagen oro för försörjningsmöjlighet, för generationsskifte
              och för det småskaliga skogsbrukets framtid. Jag hoppas att de
              bilderna finns på näthinnan och att mötena ska åstadkomma snabba
              och kraftfulla beslut i Regeringskansliet.
            </seg>
            <seg n="6d732d50">
              Vi kristdemokrater har bidragit med en motion med 25 olika konkreta
              förslag till beslut. Vi hoppas att de ska tas till vara. Allra
              viktigast är att ha den enskilde skogsägarens perspektiv mitt
              i besluten. Jag beklagar också att det inte finns någon minister
              med i kammaren i dag, för jag tycker att debatten har tillfört
              nya fakta och ny kunskap. Så har det varit med den här katastrofen.
              Den har också växt i omfattning för varje dag.
            </seg>
            <seg n="39097fca">
              Fru talman! Jag tänkte särskilt belysa den del som har med elförsörjningen
              att göra. Att bli utan el får stora konsekvenser i ett samhälle
              som vi har byggt väldigt sårbart.
            </seg>
            <seg n="2de45115">
              För det enskilda hushållet betyder det att vatten och värme försvinner
              ur huset. Varar det under några timmar kan man bara höja mysfaktorn,
              och det blir inga stora problem. Men när det handlar om veckor
              och kanske månader blir vardagen mycket svår och tungarbetad.
            </seg>
            <seg n="846ce276">
              En äldre kvinna hade samlat regnvatten till dricksvatten för
              att hon inte orkade ta upp vatten ur brunnen. Ungarna läser sina
              läxor i värmeljusens sken efter mörkrets inbrott. Så får man gå
              och lägga sig vid kl. 8. I takt med att timmar blir dagar och
              veckor växer frustrationen. I dag är eluppror ett faktum. Det
              är mycket förståeligt.
            </seg>
            <seg n="ff5d920d">
              För den som driver ett företag blir de ekonomiska konsekvenserna
              än större. Ett större sågverk stod stilla i mer än en vecka när
              dess kapacitet mer än någonsin skulle ha behövts. Personal kan
              inte utföra sina vanliga sysslor utan får städa eller friställas.
              Konkurser är troliga i spåren av strömlösheten.
            </seg>
            <seg n="443b3a59">
              Fru talman! Det är naturligtvis orimligt att ett samhälle som
              är totalt beroende av sin elförsörjning ska lamslås i månader
              till följd av en katastrof när det finns sätt att bygga större
              säkerhet.
            </seg>
            <seg n="9ceeff2d">
              De isolerade luftledningarna visade sig hålla så bra för nedfallande
              träd att stolparna i stället knäcktes, vilket åstadkom mycket
              större skador. Elsäkerhetsverket måste på nytt pröva sitt beslut
              att ledningar inte ska kunna gå av vid stolparna. Sådana förberedda
              brott är förbjudna i dag men skulle ha inneburit väsentligt mindre
              skador, som skulle ha gått betydligt fortare att reparera. Det
              är en fråga att skicka med till Regeringskansliet: Är man beredd
              att låta Elsäkerhetsverket titta på detta?
            </seg>
            <seg n="a7b1d0f1">
              Fru talman! Elbolagen har njutit stora vinster de senaste åren.
              De har naturligtvis ett stort ansvar för att skynda på nedgrävning
              av kablar där detta är praktiskt möjligt. Det beräknas vara två
              till tre gånger dyrare men kräver å andra sidan mindre underhåll
              när det är gjort. Det är betydande investeringar som krävs. Man
              har beräknat en kostnad på mellan 30 och 60 miljarder kronor för
              att gräva ned allt som går att gräva ned. Det handlar om mellan
              200 000 och 400 000 kilometer. Det är ganska många varv runt jorden.
            </seg>
            <seg n="6cd0e22e">
              Den omfattande investering som krävs i framtiden följs naturligtvis
              av en risk för taxehöjningar. Inte ens de vinster vi har sett
              de senaste åren skulle räcka särskilt långt för att göra denna
              investering. Därför finns det skäl att på flera vägar arbeta för
              en ökad robusthet i systemet.
            </seg>
            <seg n="ce3fbfea">
              Regeringen har ett stort ansvar för att någon gång göra handling
              av sina ord om ökad leveranssäkerhet. Jag hoppas att det kommer
              att levereras en proposition till riksdagen om krav på nätbolagen
              med angivande av risknivå och leveranskvalitet samt skadeståndsplikt
              för utebliven leverans. Vi hade i början av det här året en hearing
              i näringsutskottet om hur leveranssäkerheten skulle ökas, men
              vi har inte sett till några skarpa förslag sedan dess. Den nätnyttomodell
              som det har modellerats på så länge är väl nu mest en papperskorgsprodukt
              med tanke på erfarenheterna från stormen.
            </seg>
            <seg n="5eb03f2e">
              Fru talman! För att skapa incitament för och möjlighet till ökad
              nedgrävning av kabel och därmed ökad leveranssäkerhet bör för
              det första elleverantörens skadeståndsplikt gentemot kunden utökas.
              För det andra menar vi att elskatten måste sänkas.
            </seg>
            <seg n="8e7b3f84">
              I dag är elskatten 40 % av den totala elkostnaden för konsumenten.
              En reducerad elskatt under femtio år för att öka infrastruktursatsningarna
              i små tätorter och glesbygd skogsbygderna är vad som behövs för
              att få till stånd en förändring. Det är ett sätt att snabba på
              processen med kabelläggning och ändå inte belasta konsumenterna
              prismässigt. Detta är ett av våra förslag i motionen, och jag
              hoppas verkligen att regeringen beaktar detta när man ska lägga
              fram proposition till riksdagen.
            </seg>
            <seg n="d86ed448">
              Låt oss använda de erfarenheter som vi har gjort av katastrofen
              för att skapa bättre levnadsvillkor för människor som lever i
              skogsbygd och som är skogsbrukare. Det måste vara möjligt att
              fortsätta det småskaliga skogsbruket, och det måste vara möjligt
              att bebo landsbygden även fortsättningsvis. Då krävs en ökad leveranssäkerhet
              för elen.
            </seg>
          </u>
          <note type="speaker" n="bd7e25bc">
            Anf. 94 TOBIAS KRANTZ (fp):
          </note>
          <u who="tobias_krantz_23a8b2" xml:id="i-c173f477f652ce1f-0" n="5ff19a85">
            <seg n="46cdba6e">
              Fru talman! Natten mellan den 8 och 9 januari i år svepte stormen
              Gudrun in över de södra delarna av vårt land. Det är den värsta
              stormen som har inträffat i Sydsverige i mannaminne. Det är en
              stormkatastrof som har fått flera drastiska följder. Många skogsägare
              har fått se flera års framtida avverkning bokstavligen blåsa bort.
              Och för många hotar ekonomisk ruin om ingenting görs.
            </seg>
            <seg n="c3a3b542">
              Många företag och individer har drabbats av el- och teleavbrott.
              Och många företag har drabbats av betydande produktionsbortfall.
              För närvarande saknar 2 300 abonnenter i Jönköpings län ström.
              Det gäller framför allt Gislaveds, Sävsjö och Värnamo kommuner.
            </seg>
            <seg n="23642c4e">
              Många har också anmält fel på sina telefoner. Nödnumret 112 till
              alarmeringscentralen i Jönköping slogs ut under ett stort antal
              timmar från eftermiddagen den 8 januari och till kl. 03.00 den
              9 januari. Många människor som behövde nå numret 112 hade inte
              möjlighet att göra det.
            </seg>
            <seg n="e393ce00">
              De långsiktiga följderna kan vi i dag inte helt överblicka. Men
              vi kan räkna med att de ekonomiska och de mänskliga konsekvenserna
              och följderna är omfattande.
            </seg>
            <seg n="318d96a4">
              Enligt min uppfattning behöver vi vidta en rad åtgärder på både
              kort och lång sikt för att se till att dessa verkningar blir så
              små som möjligt för enskilda människor och för företag. Det handlar
              exempelvis om att se till att vi får bättre villkor för skogsskadekontot,
              vilket flera talare tidigare har varit inne på. Det handlar om
              att se till att vi får rejäla skadestånd vid elavbrott så att
              konsumenterna hålls skadeslösa om leveranserna inte sker i tid.
              Det ska naturligtvis vara en stigande skala så att det kostar
              mer för varje timme som strömmen är borta. Myndigheterna måste
              också se till att banker har en generös attityd mot många av de
              företag som har drabbats hårt.
            </seg>
            <seg n="2fff88b0">
              Statsrådet Messing sade under den information som ägde rum i
              förra veckan att ingen ska behöva hamna i kronofogdens register
              på grund av denna storm. Och vi måste se till att statsrådet Ulrica
              Messing håller sitt löfte.
            </seg>
            <seg n="21ef7206">
              Många enskilda näringsidkare betalar i dag lika mycket skatt
              varje månad trots att inkomsten kan vara ojämnt fördelad över
              året. Det orimliga i detta har satts i blixtbelysning i nuvarande
              situation. För många blir kanske januari en månad helt utan inkomst.
              Trots det ska skatt betalas på en inkomst som inte finns. Det
              är klart att detta system måste ändras.
            </seg>
            <seg n="96890227">
              Vi måste se till att nödnummer och lokalradion fungerar i sådana
              situationer. Och vi måste också se till att vi får en ordentlig
              upprustning av vägnätet i de områden som nu har drabbats. Det
              har nu kommit fram i ljuset hur eftersatt vägnätet är i flera
              av de drabbade länen, och vi måste se till att man får ökade väganslag
              till de län som nu har drabbats.
            </seg>
            <seg n="44e62b72">
              Fru talman! Både stormkatastrofen och den katastrof som inträffade
              i Sydostasien visar på tydliga brister i både offentlig krishantering
              och offentlig krisberedskap. Jag tror att det handlar mycket om
              vilket ledarskap som vi uppmuntrar och premierar i den offentliga
              sektorn inom både politiken och förvaltningen. I svensk politik
              och förvaltning är det ofta det rutinartade beslutsfattandet som
              premieras och uppmuntras. Vi kan nästan alltid räkna med att om
              vi är sjuka får vi sjukpenning i tid, och om vi har barn får vi
              barnbidrag i tid. Och skatterna betalas in i tid. Men krisledarskapet
              är kraftigt eftersatt både inom svensk politik och inom svensk
              förvaltning, och det är därför som vi blir så otroligt lamslagna
              så fort det inträffar en kris eller en katastrof.
            </seg>
            <seg n="ca861c61">
              Därför blir jag ganska bekymrad över de tidigare inläggen i debatten
              där den stora lösningen på de problem som har uppstått verkar
              vara att man ska tillsätta nya kommissioner, nya kommittéer och
              nya utredningar. Det som de människor som har drabbats av dessa
              problem i södra delarna av Sverige främst vill ha är inte nya
              kommissioner, nya kommittéer eller nya utredningar. De vill ha
              handlingskraft.
            </seg>
            <seg n="f2e39a69">
              Jag vill gärna se att dessa två katastrofer som har inträffat
              också ska bli en startpunkt för en förnyelse av både politiskt
              ledarskap och ledarskap inom svensk förvaltning. Jag hoppas att
              både riksdagen och regeringen kan se till att starta denna förvandling
              av ledarskapet från att man har varit duktig på att hantera saker
              och ting enligt rutin till att man också lyckas hantera kriser.
              Därför måste det nu bli ett kraftfullt och resolut agerande för
              att man ska se till att de människor som har drabbats av stormkatastrofen
              faktiskt får hjälp. Det är en fara i dröjsmål, mina vänner.
            </seg>
          </u>
          <note type="speaker" n="fd4ab57d">
            Anf. 95 OLLE SANDAHL (kd):
          </note>
          <u who="olle_sandahl_609b73" xml:id="i-044feb4eaefaa4fd-0" n="428fd764">
            <seg n="26e91815">
              Fru talman! Styrkan på den vind som gick fram över södra Sverige
              och som många har talat om var på sina håll inte storm, det var
              orkan. Det gör situationen så unik. På det sättet blev skadorna
              ovanligt stora och ovanligt utbredda. Vi kan på god grund tala
              om en regional men också om en nationell katastrof. Omfattningen
              ger nationell effekt och kräver nationellt stöd. Som väl är har
              de flesta efter en viss latenstid insett det. Ett uttryck för
              det är att vi för första gången i fredstid använder beredskapspolis.
              Den största militära verksamheten i Sverige sedan andra världskriget
              är nu ett faktum.
            </seg>
            <seg n="a917d1e7">
              Sannolikt talar jag för de flesta förtroendevalda i denna kammare
              när jag framför mitt tack till alla som idogt och ofta oegennyttigt
              har arbetat för att hjälpa och undsätta de drabbade. I första
              hand går tanken till de enskilda människor som på eget initiativ
              gjort insatser. Utan det civila samhällets insatser, från privatpersoner,
              hade katastrofen fått så oerhört mycket större skadeverkningar,
              och i många fall hade hjälpen kommit för sent.
            </seg>
            <seg n="f26dbf32">
              Det får inte skymma att också det offentliga samhället på många
              håll har gjort imponerande insatser. Det gäller kommuner, länsstyrelse,
              räddningstjänst och försvarsmakt. Och jag tillåter mig faktiskt
              också att ge en eloge till statsrådet Ulrica Messing för insiktsfull
              och konstruktiv medverkan.
            </seg>
            <seg n="31f2d88b">
              Eftersom riksdagen inte är ett naturvetenskapligt institut eller
              en meteorologisk tankesmedja ska vi inte begrunda vädret, utan
              vi ska begrunda framtiden, återuppbyggnad och hjälp till de drabbade.
            </seg>
            <seg n="2cf023e9">
              Vi kan senare diskutera vem som har gjort fel och varför. Det
              kan ju vara spännande, men det är inte konstruktivt i just detta
              akuta skede som vi befinner oss i. En borgfred och ett samarbete
              när det gäller en gemensam uppgift tror jag är en konstruktiv
              hållning.
            </seg>
            <seg n="3066ada5">
              Den politiska dimensionen är att vi knappast kunde förebygga
              orkanen men väl dess verkningar. Tre veckor efter orkanen är 20
              00025 000 personer i mitt hemlän fortfarande utan ström, och 5
              500 hushåll är utan telefon. Mobiltelefonerna fungerar hjälpligt
              med hjälp av reservkraftverk. Många av dessa personer har att
              se fram mot ytterligare två tre veckors mörker. Situationen för
              de drabbade är dock inte unik. Omfattningen är unik, men det hör
              till vanligheterna på landsbygden att bli utan ström några dagar
              då och då. Det ovanliga är mängden och tidslängden.
            </seg>
            <seg n="f5fba33a">
              Situationen att vi alltså år efter år lämnar människor i sticket
              på detta vis är inte förenlig med ansvar och ett välfärdssamhälle
              i vår tid. Om man inte tidigare har förstått det har man förhoppningsvis
              förstått det nu. Vi har ett ansvar att via lag, om så behövs,
              se till att elleveranserna blir säkrare, inte bara för stadsbor
              utan också för landsbygdsbor. De är också människor som behöver
              vatten, mat och värme för att leva. Vi måste passa oss så att
              Sverige inte delas upp i skyddsvärda och mindre skyddsvärda.
            </seg>
            <seg n="e9a0812d">
              Omkring 90 % av utslagen telefoni berodde enligt uppgift på bortfall
              av el i telefonstationer och mobilmaster. Elbortfall leder med
              kort fördröjning till att telefonerna blir tysta och därmed tillgången
              till nödtelefonnumret 112 för stora delar av vår befolkning. Detta
              är en klen konstruktion som bygger på första generationens teknologi
              med blanktråd som vi har haft sedan hundra år tillbaka. Vi har
              inte förnyat den. I många enskilda människors hem finns det reservelverk
              eftersom man har insett detta. Man har köpt sina elverk för beskattade
              pengar. Luttrade och förutseende medborgare har gjort sin insats.
            </seg>
            <seg n="b4ff1f4f">
              En enkel slutsats för framtiden är att motsvarande framsynthet
              borde kunna krävas av ansvariga för äldreboende, skolor, vårdcentraler,
              mobilmaster, telefonstationer och liknande. Lagen kräver att djurhållare
              har utrustning som garanterar djuren värme, mat och vatten. Motsvarande
              krav finns ännu inte på dem som ansvarar för människors välfärd.
            </seg>
            <seg n="34f03bf6">
              Att säkra elleveransen till de landsbygdsboende kräver insatser.
              För att detta ska bli av är det vår uppgift att lagfästa nätbolagens
              kostnadsansvar vid avbrott ett kostnadsansvar som minst håller
              drabbade abonnenter ekonomiskt skadeslösa. Med abonnenter menar
              jag då inte bara dem som är abonnerande utan också de abonnerandes
              familjer, det vill säga flera personer. Många gånger bor det ju
              fler än en i en abonnents hushåll.
            </seg>
            <seg n="8af064ca">
              Behovet av ersättningar är stort och många gånger akut. Det räcker
              inte med eftergift av kommande kvartalsavgifter, utan det måste
              handla om en snabb utbetalning i reala pengar. Enskilda och företag
              drabbas av stora kostnader för varje dag med strömlöshet.
            </seg>
            <seg n="4750f3f8">
              En enkel uppgift från ett enda företag i Växjös närhet ger vid
              handen att företaget förlorat 25 miljoner kronor om dagen på grund
              av strömlösheten. Extrapolera det över länet, regionen och hela
              det stormskadade området! Vem tar ansvaret?
            </seg>
            <seg n="0b90cd31">
              Här duger det inte att komma dragande med resonemang om försäkringar.
              Abonnenterna har inte betalat sina premier för att försäkra kraftbolagen
              mot kostnader för leveransbortfall. Staten måste ta ansvar för
              de utgifter som har drabbat kommuner, landsting, länsstyrelser
              och räddningstjänst. Hittills har kommunerna i Kronobergs län
              haft direkta utgifter på över 40 miljoner kronor i det akuta skedet.
              Det är mycket stora summor i budgeten för, många gånger, mycket
              små kommuner.
            </seg>
            <seg n="a6684827">
              Skogsägarna och skogsnäringen är den grupp som har drabbats hårdast.
              Många familjer har förlorat hela sin värld det man förvaltat,
              det man skulle ge i arv och det man skulle leva av. Det kommer
              att bli nödvändigt med en lång rad insatser. Det blir nödvändigt
              att mobilisera alla former av kapacitet för avverkning, transporter,
              lagring och bearbetning. Många förslag har kommit in. Men många
              begränsande faktorer måste undanröjas i hamnar, på vägar och i
              industrin. Jag vet att statsrådet Messing har detta klart för
              sig.
            </seg>
            <seg n="7e40c19f">
              Det behövs också långsiktigt stöd för en återetablering av skogsnäringen
              med allt från plantor till ändrade regler för skogskonton, skogsskadekonton
              och annat som vi har talat om här i dag. Markbyte och skogsskördeskadeskydd
              kan också övervägas.
            </seg>
            <seg n="c782ce86">
              Sedan, efter i bästa fall en lyckad uttransport av virket från
              skogen, kommer vi att se att de enskilda vägarna är sönderkörda.
              Då har staten ett ansvar också för renoveringskostnaderna. Man
              kan inte som lök på laxen vänta sig att vägsamfällighetens medlemmar
              ska betala renoveringen av vägar. Medlemmarna råkar sammanfalla
              med dem som är drabbade av såväl elförluster som företagsförluster
              och skogsförluster.
            </seg>
            <seg n="346ff90d">
              Trots optimal rekrytering och samordning kommer mycket virke
              att ligga kvar. Fortfarande tycks det finnas en öppen dörr för
              en klok fundering kring hur vi ska hantera det kvarliggande virket.
              Detta välkomnar jag.
            </seg>
            <seg n="2ff2844e">
              Sist och slutligen: Jag tror, trots att somliga inte gör det,
              att det blir nödvändigt att inrätta en stormskadekommitté en haverikommission,
              eller vad man nu vill ha för namn inte för att ha den som gisslan
              för att ingenting göra utan för att behålla liv, intresse och
              kraft i frågan, som kommer att kräva insatser och kunskapsutveckling
              under en mycket lång tid.
            </seg>
            <seg n="10b254e1">
              Utgångspunkten måste vara att landsbygden och Smålands inland
              i fortsättningen också, eller ännu mer, med förbättrad leveranssäkerhet
              ska vara en plats där människor vill bo och även investera och
              ha ett blomstrande näringsliv.
            </seg>
          </u>
          <note type="speaker" n="a7dadfb4">
            Anf. 96 STAFFAN DANIELSSON (c):
          </note>
          <u who="staffan_danielsson_f9e521" xml:id="i-1f90fbed18d5cf1a-0" n="fd54b0fd">
            <seg n="03d93cc5">
              Fru talman! Det är bra att samstämmigheten om situationens allvar
              är stor. Jag tolkar debatten så att insikten om behovet av ett
              åtgärdsbatteri av unik omfattning delas av alla partier i riksdagen.
              Vad gäller situationens allvar vill jag bara understryka att det
              lätt blir så att vi som bor en bit från katastrofens centrum inte
              inser den fulla vidden av vad som faktiskt har hänt och som fortfarande
              sker.
            </seg>
            <seg n="26f87e1a">
              Det handlar om hundratusentals människor och om en massa företag
              som har levt och som lever under svåra påfrestningar, som i många
              fall känner sig ensamma och utlämnade och som har tappat tryggheten
              och i en del fall också tron på samhället i varje fall på Sydkraft,
              Telia, Vägverket och så vidare.
            </seg>
            <seg n="ad0f12c3">
              Tiotusentals hushåll är fortfarande utan elektricitet och eget
              vatten, något som många av dessa kommer att vara utan i ytterligare
              flera veckor. Att detta sker i dagens moderna samhälle är egentligen
              nästan otänkbart, men så är fallet.
            </seg>
            <seg n="dafc6d7c">
              Centern och många fler vill att hela Sverige ska leva, att Sverige
              ska ha bra förutsättningar för arbete och boende i större och
              mindre städer och på större och mindre orter men också på landsbygden.
              I hela landet ska man kunna vara trygg och bo i sin lägenhet eller
              sitt hus.
            </seg>
            <seg n="b58aef02">
              Den grundläggande tryggheten finns, eller delvis fanns, i stor
              utsträckning på landsbygden. Man lever nära naturen och är bra
              på att klara störningar från naturen. Staten garanterar tillgång
              till en grundläggande service såsom vägar, telefon och elektricitet.
              Nu försvinner elektriciteten i veckor och månader. Påfrestningarna
              blir mycket stora för dem som tvingas klara sin dagliga tillvaro
              utan elektricitet. Det handlar om betydande ekonomiska påfrestningar
              men lika mycket om andra svårigheter för individen eller familjen.
              Man kan också mycket väl tala om lidande.
            </seg>
            <seg n="bdd1304f">
              Det är bra att berörda tele- och elbolag på olika sätt kompenserar
              de drabbade till exempel för bortfallet av telefon eller el, även
              om det tyvärr skiljer i generositet eller solidaritet mellan olika
              bolag. Det är bra att regeringen aviserar skärpta krav i dessa
              avseenden. Vi får återkomma till hur de ska se ut, men det måste
              bli högst väsentliga skärpningar i ansvaret för dem som ansvarar
              för tele- och elnäten med mera.
            </seg>
            <seg n="3d14db3b">
              Men räcker detta? Hur lång tid ska ett hushåll till exempel på
              landsbygden i dagens Sverige kunna tåla bortfall av grundläggande
              funktioner?
            </seg>
            <seg n="bfae6641">
              Jag anser att staten vid en naturkatastrof som denna rimligen
              bör överväga att för dem som mer än en viss tid tvingas leva utan
              tele eller el garantera en ekonomisk kompensation eller ett skadestånd
              för varje tillkommande dag. Hur det här ska fördelas mellan staten
              och berörda bolag är en fråga som får diskuteras. Skalan kan också
              vara stigande över tiden.
            </seg>
            <seg n="d4a1a75e">
              Poängen med detta skulle vara att de drabbade känner solidariteten
              från samhället på ett påtagligt sätt. Vi vet att drabbade familjer
              diskuterar om man kan bo kvar på landsbygden. Utöver alla andra
              åtgärder kunde en generell regel om ekonomisk kompensation eller
              om skadestånd ha en viktig substantiell och psykologisk betydelse.
              Därtill sätts en press på tele- och elbolagen att säkra systemen.
            </seg>
            <seg n="9b0f902a">
              Slutligen vill jag säga några ord om skogsbeskattningen. Vad
              gäller skogsförödelsen är det mycket bra att avverkningslikviderna
              i sin helhet kan sättas in på skogsskadekonton med lång löptid.
              Detta är en självklarhet. Det är också rimligt att överväga om
              drabbade skogsägare skulle kunna erhålla ett extra skogsavdrag
              så att pengar som tas ut från skogskontot vartefter kunde användas
              till exempel till att amortera skulder.
            </seg>
            <seg n="01685eb2">
              Det görs, och har gjorts, extraordinära insatser från dem som
              drabbats. Låt också oss i regering och riksdag visa den extraordinära
              besluts- och handlingskraften!
            </seg>
          </u>
          <note type="speaker" n="45c00f7c">
            Anf. 97 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-427fecb4a4c68d94-0" n="5ce094a4" next="i-1d9a798dd32a592f-0">
            <seg n="acfaa6d4">
              Fru talman! Trots att jag inte tillhör utskottet tycker jag att
              det har varit väldigt stimulerande att sitta med här i dag. Det
              har varit en bred debatt, och det har varit många goda uppslag.
              Naturligtvis har det blivit en del upprepningar, men såvitt jag
              kan se verkar det finnas en viss ödmjukhet och en vilja när det
              gäller att tillsammans jobba på att lösa de här problemen. Jag
              vill säga att jag tycker mig ha sett det också hos regeringen.
            </seg>
            <seg n="2010fb49">
              Trots detta skulle jag vilja tillföra en helt annan aspekt på
              frågan. Väldigt mycket har det handlat om pengar. Men jag vill
              sätta upp ett litet finger i luften och varna för att det kan
              hända att vi förstör stora värden som har en mer kulturell basis.
            </seg>
            <seg n="9dc70549">
              I just det här området i Småland fick jag en gång i riksantikvariens
              regi lära mig att inventera fornlämningar. Jag lärde mig att det
              fanns en stor mängd fornlämningar som har legat där i många tusen
              år och som är av stort kulturellt värde för oss. De ligger nu
              under de här trädbrötarna. Människor som kommer från olika delar
              av Sverige med sina skogsekipage för att hjälpa till känner inte
              till dem. Om man kör med tunga transporter och stora maskiner
              över dessa fornlämningar finns det stor risk för att de förstörs
              för evigt.
            </seg>
            <seg n="8255ade3">
              Det kanske anses som en bagatell jämfört med alla de miljoner
              kronor som ligger där i skogen. För mig har det här ett annat
              värde, och jag tycker att det är viktigt att man för in även den
              aspekten. Det är viktigt att vi ser till att länsantikvarieämbetena
              i de olika småländska och halländska städerna får möjlighet att
              vidta de åtgärder som vid normala fall vidtas när man begär att
              få göra skogsavverkning. Då får man nämligen ansöka om tillstånd,
              och så får man anvisningar som säger att här och där kan du inte
              köra, här måste du visa extra aktsamhet. Jag tror att det är viktigt
              att vi ger möjligheter för dem att hinna ut i skogen, sätta upp
              skyltar och märka upp för att dessa tusenåriga kulturvärden inte
              ska förstöras. Det är kanske en lite udda aspekt, men jag tycker
              att den är väl värd att beaktas så att vi inte i ren desperation
              för att spara kronor för ett tiotal eller tjugotal år framåt förstör
              värden som har tusen år av kulturvärde i sig.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="d28aa421">
            Motionerna hänvisades till miljö- och jordbruksutskottet.
          </note>
          <note n="c0b8f94c">
            7 § Anmälan om fördröjda svar på interpellationer
          </note>
          <note n="125423ab">
            Till riksdagen hade inkommit följande skrivelser:
          </note>
          <note n="3ad4a51d">
            Interpellation 2004/05:298
          </note>
          <note n="55bcd0fb">
            Interpellation 2004/05:298 av Annelie Enochson (kd) om katastrofberedskap
          </note>
          <note n="3be5266d">
            Interpellationen kommer att besvaras tisdagen den 1 februari
            2005.
          </note>
          <u who="leif_bjornlod_8cb7a2" xml:id="i-1d9a798dd32a592f-0" n="5ce094a4" prev="i-427fecb4a4c68d94-0">
            <seg n="b331d858">
              Skälet till dröjsmålet är att interpellationsdebatten den 18
              januari förväntades sammanfalla med den planerade presidentinstallationen
              i Ukraina.
            </seg>
            <seg n="a346f6a0">
              Interpellationen kommer att besvaras den 3 februari.
            </seg>
            <seg n="9d70bc65">
              Skälet till dröjsmålet är tidigare inbokade engagemang.
            </seg>
            <seg n="b331d858">
              Skälet till dröjsmålet är att interpellationsdebatten den 18
              januari förväntades sammanfalla med den planerade presidentinstallationen
              i Ukraina.
            </seg>
            <seg n="bc28e2ef">
              Skälet till dröjsmålet är utlandsresa.
            </seg>
            <seg n="d767ab25">
              Interpellation 2004/05:320 av Kerstin Heinemann (fp) om stöd
              till psykiatrin efter naturkatastrofen
            </seg>
            <seg n="bd08c2ab">
              Skälet till dröjsmålet är sedan tidigare inbokade engagemang.
            </seg>
            <seg n="8d7e6497">
              Skälet till dröjsmålet är resa.
            </seg>
            <seg n="5bca6bfa">
              Interpellationen kommer att besvaras den 10 februari.
            </seg>
            <seg n="9d70bc65">
              Skälet till dröjsmålet är tidigare inbokade engagemang.
            </seg>
          </u>
          <note n="d7f6f8e5">
            Laila Freivalds
          </note>
          <note n="b818477a">
            Interpellation 2004/05:305
          </note>
          <note n="5a059d64">
            Interpellation 2004/05:305 av Allan Widman om studieresultat
            i friskolorna
          </note>
          <note n="4589428b">
            Ibrahim Baylan
          </note>
          <note n="7e2c0119">
            Interpellation 2004/05:309
          </note>
          <note n="4ba60a07">
            Interpellation 2004/05:309 av Göran Lindblad (m) om kidnappade
            barn
          </note>
          <note n="3be5266d">
            Interpellationen kommer att besvaras tisdagen den 1 februari
            2005.
          </note>
          <note n="d7f6f8e5">
            Laila Freivalds
          </note>
          <note n="61b41b8a">
            Interpellation 2004/05:310
          </note>
          <note n="d46f4896">
            Interpellation 2004/05:310 av Sven Gunnar Persson om breddad
            kompetens i vattendelegationerna
          </note>
          <note n="9dca53df">
            Interpellationen kommer att besvaras torsdagen den 3 februari
            2005.
          </note>
          <note n="5b4984be">
            Lena Ingvarsson
          </note>
          <note n="7dad458b">
            Interpellation 2004/05:320
          </note>
          <note n="ea3e7584">
            Interpellationen kommer att besvaras tisdagen den 8 februari
            2005.
          </note>
          <note n="cf50bbb4">
            Erna Zelmin
          </note>
          <note n="8b9e1db6">
            Interpellation 2004/05:323
          </note>
          <note n="801e4306">
            Interpellation 2004/05:323 av Yvonne Ruwaida (mp) om återkallelse
            av permanent uppehållstillstånd
          </note>
          <note n="ea3e7584">
            Interpellationen kommer att besvaras tisdagen den 8 februari
            2005.
          </note>
          <note n="81eddccf">
            Barbro Holmberg
          </note>
          <note n="979b41a9">
            Interpellation 2004/05:324
          </note>
          <note n="25423778">
            Interpellation 2004/05:324 av Helena Bargholtz om handikappade
            barn vid de europeiska skolorna
          </note>
          <note n="4589428b">
            Ibrahim Baylan
          </note>
          <note n="e38ded3b">
            8 § Svar på interpellation 2004/05:280 om EU:s forskningspolitik
            och den fria forskningen
          </note>
          <note type="speaker" n="0182f339">
            Anf. 98 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-26" n="ee1db758">
            <seg n="3972af34">
              Fru talman! Tobias Krantz har frågat mig vilka åtgärder som jag
              ämnar vidta för att värna den fria forskningen i arbetet med att
              ta fram ett nytt ramprogram för forskning inom EU.
            </seg>
            <seg n="c81da9c6">
              Sverige är en stark forskningsnation som avsätter stora resurser,
              både offentliga och privata, till forskning. För ett litet land
              som Sverige är en bred kontaktyta mot andra länder av stor betydelse.
              Svensk forskning har genom tiderna haft, och har, omfattande internationella
              kontakter. Det är viktigt att Sverige aktivt deltar i det internationella
              forskningssamarbetet. Vårt medlemskap i EU gör det möjligt för
              svenska forskare att delta i breda internationella projekt inom
              områden som de själva anser viktiga och intressanta. Sverige får
              genom deltagande i EU-finansierade projekt del av värdefull kunskap
              och kan knyta betydelsefulla kontakter.
            </seg>
            <seg n="f56b4469">
              Kommissionen utarbetar nu ett förslag till EU:s sjunde ramprogram
              för forskning och teknisk utveckling, och detta kommer att diskuteras
              brett i forskarsamhället. Regeringskansliet har redan påbörjat
              en diskussion om innehållet i ramprogrammet med berörda myndigheter
              och lärosäten.
            </seg>
            <seg n="e8ee54e6">
              Bland medlemsländerna växer insikten att EU inte enbart bör stödja
              tillämpad och näringslivsnära forskning, utan också forskarstyrd
              grundforskning i ökad utsträckning bör stödjas. För att nå det
              europeiska forskningsområdets mål att göra EU:s kunskapsbaserade
              ekonomi till världens mest konkurrenskraftiga är det nödvändigt
              att stärka kunskapsbasen inom forskning och utveckling. För att
              nå detta mål måste också forskarsamhället självt vara en del av
              drivkraften för att stärka högkvalitativ forskning. Ett europeiskt
              forskningsråd kan stärka europeisk grundforskning och skapa starka
              forskningsmiljöer i Europa.
            </seg>
            <seg n="8cf5284a">
              Förutom att arbeta aktivt för att svenska styrkeområden ska återfinnas
              i ramprogrammet driver Sverige frågan om inrättandet av ett europeiskt
              forskningsråd. Detta har Sverige drivit sedan det svenska ordförandeskapet
              under 2001. Kommissionen har i ett första orienteringspapper om
              kommande ramprogram tagit fasta på dessa idéer, och tillsammans
              har vi ambitionen att ett europeiskt forskningsråd ska finnas
              med i nästa ramprogram som börjar 2007.
            </seg>
            <seg n="398ef52a">
              Inrättandet av ett europeiskt forskningsråd har starkt stöd bland
              svenska forskare. Med tanke på Sveriges ställning som ledande
              forskningsnation är jag övertygad om att svenska forskare kommer
              att hävda sig väl i den europeiska konkurrensen om forskningsmedel.
            </seg>
            <seg n="d326e085">
              Det internationella samarbetet, inte minst inom EU, är viktigt
              för svensk forskning. Men ramprogrammen ska ses som ett komplement
              till den nationella forskningen. Den nationella forskningspolitiken
              läggs fast genom riksdagsbeslut efter propositioner om forskningspolitik
              från regeringen. Den kommande forskningspropositionen kommer att
              innehålla ett väsentligt resurstillskott på inte mindre än 2,3
              miljarder kronor.
            </seg>
            <seg n="3ac26bad">
              Samtidigt som vi påverkar utformningen av det sameuropeiska forskningssamarbetet
              skapar vi bra förutsättningar för den grundläggande långsiktiga
              forskningen genom nationella satsningar och kan upprätthålla Sveriges
              goda position inom forskningsvärlden.
            </seg>
          </u>
          <note type="speaker" n="89665305">
            Anf. 99 TOBIAS KRANTZ (fp):
          </note>
          <u who="tobias_krantz_23a8b2" xml:id="i-c173f477f652ce1f-1" n="5ff19a85">
            <seg n="1cbc3c7f">
              Fru talman! Jag ber att få tacka utbildnings- och forskningsministern
              för svaret. Europeiska unionen har som mål att inom en inte alltför
              avlägsen framtid bli världens mest dynamiska och konkurrenskraftiga
              ekonomi. Det kräver bland annat en forskning av yppersta klass.
              Universitet och forskare måste, menar jag, ha möjligheten att
              formulera vilka forskningsfrågor som ska ställas och vilka forskningsprojekt
              som ska bedrivas. Fri forskning, det visar all historisk erfarenhet,
              är framgångsrik forskning.
            </seg>
            <seg n="68310afa">
              Det är mot den bakgrunden som jag tycker att det finns flera
              oroande tecken i den forskningspolitik som i dag bedrivs inom
              Europeiska unionen. Det första är den alltmer ökande ekonomiska
              omfattningen av Europeiska unionens forskningspolitik i sig. Det
              är självklart att Europa som geografisk enhet måste satsa mer
              pengar på forskning. Men det är inte liktydigt med att Europeiska
              unionens forskningsbudget måste öka. Problemet är nämligen att
              om Europeiska unionens forskningsbudget ökar väldigt kraftigt
              får det också en väldigt tydlig styrande inverkan på de olika
              forskningsprioriteringar som görs i de olika medlemsländerna.
              Redan det i dag gällande så kallade sjätte ramprogrammet för Europeiska
              unionens forskningsbudget omfattar flera hundratals miljoner kronor.
            </seg>
            <seg n="97167ebf">
              I det förslag som kommissionen lade fram i juni 2004 föreslås
              en fördubbling jämfört med dagens anslag. Det innebär att Europeiska
              unionen i praktiken blir en av de absolut viktigaste forskningsfinansiärerna
              i Sverige. Det innebär också att nationella forskningspengar i
              realiteten kommer att knytas upp i forskningsprojekt som är ett
              direkt utflöde av de forskningsprioriteringar som görs inom ramen
              för Europeiska unionen.
            </seg>
            <seg n="74285309">
              Jag tycker att Leif Pagrotsky tar något lättvindigt på detta
              faktum när han i sitt interpellationssvar säger att Europeiska
              unionens forskningspengar ska ses som ett komplement till de nationella
              forskningspengarna.
            </seg>
            <seg n="cae0d3a8">
              Om man tittar på den forskningsbudget som Europeiska unionen
              i dag har och fördelar den på de 15 medlemsländer som fanns tidigare
              skulle det leda till att man i stort sett hade lika mycket pengar
              som det svenska Vetenskapsrådet har att fördela. Det är klart
              att det är svårt att se det som ett komplement. Den europeiska
              unionens forskningspolitik har i dag ett väldigt starkt inflytande
              över vilka forskningsprioriteringar som görs.
            </seg>
            <seg n="f2ae67e5">
              Problemet med detta är att ett decentraliserat beslutsfattande
              ersätts av en större likriktning och större politisk toppstyrning.
              Samverkan mellan olika forskare som finns i olika stater är otroligt
              bra. Nätverk är jätteviktigt. Men det är en samverkan som måste
              få växa fram underifrån, inte genom att politiker sitter i Bryssel
              och talar om vilka forskningsprojekt som ska bedrivas. Det är
              den ena delen.
            </seg>
            <seg n="ad995212">
              Den andra delen som är oroväckande är själva inriktningen på
              EU:s forskningspolitik. Det handlar om att forskarna har ett alldeles
              för litet inflytande. De viktiga besluten fattas av politiker
              och byråkrater. Det är alldeles för stor byråkrati. Många institutioner
              som i dag får ta emot EU-forskningspengar får anställa särskilda
              assistenter bara för att kunna fylla i ansökningarna.
            </seg>
            <seg n="524cc29e">
              Den utveckling som i dag sker när det gäller både inriktningen
              på forskningspolitiken och den ekonomiska omfattningen står i
              strid med erfarenheterna av hur en framgångsrik forskningspolitik
              bedrivs. Titta på USA! Där är det decentralisering och underifrånperspektiv
              som gäller.
            </seg>
            <seg n="665d6d9c">
              Jag skulle vilja ha Leif Pagrotskys svar på frågan: Vad tänker
              ministern göra åt detta? Vad har ministern i bakfickan? I interpellationssvaret
              antyds det väldigt lite om det.
            </seg>
          </u>
          <note type="speaker" n="1cfb05f5">
            Anf. 100 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-27" n="ee1db758">
            <seg n="2ba19ddd">
              Fru talman! Här har vi faktiskt helt olika åsikt. Jag brukar
              försöka anstränga mig för att peka på det som förenar, och jag
              kan i och för sig hitta några sådana element. Men på det grundläggande
              har vi faktiskt helt olika syn.
            </seg>
            <seg n="fc910d33">
              Jag tycker att det är bra att EU ägnar sig mindre åt den gamla
              tidens frågor och att EU:s budget i högre grad används för framtidsinriktade
              verksamheter för att bygga ett modernare, konkurrenskraftigare
              och bättre Europa. Därför är jag för att man överför pengar från
              till exempel jordbruket till forskningen.
            </seg>
            <seg n="eab416f7">
              Något alternativ av det slag som Tobias Krantz leker med, att
              vi själva hade EU-medlemsavgiften att fördela till vår egen forskning,
              existerar ju inte sedan vi gick med i EU. Alternativet är att
              pengarna spenderas på något annat område i EU, och jag kan knappt
              se något annat område där pengarna gör mer nytta än när det gäller
              forskningen.
            </seg>
            <seg n="4c7cd6a5">
              Tobias Krantz är orolig för att detta ska dominera den svenska
              forskningsverksamheten, därför att EU:s forskningsbudget är för
              stor. Redan i dag, säger han, är den nästan lika stor som Vetenskapsrådets
              budget.
            </seg>
            <seg n="e9b5bcf8">
              Verkligheten i dag är ju att svenska forskare är rätt framgångsrika
              i att söka pengar från EU, trots denna förskräckliga byråkrati
              som omgärdar forskningsverksamheten. Vi lyckas i dag finansiera
              ungefär 1 miljard kronor av forskningen i Sverige via EU:s forskningsbudget.
              Det är 1 miljard av 25 miljarder i skattefinansierad forskning
              i Sverige, alltså en tjugofemtedel. Jag hyser ingen oro över att
              denna tjugofemtedel ska vara det som styr hela den svenska forskningen
              och gör att alla svenska forskare tvingas att buga och bocka inför
              konstiga prioriteringar som man egentligen inte gillar och som
              görs i Bryssel.
            </seg>
            <seg n="c0f481f5">
              Min handlingslinje är i stället att vi ska vara duktiga på att
              konkurrera oss till mer pengar för att finansiera mer svensk forskning.
              Vi ska vara väldigt pådrivande och duktiga i arbetet för att styra
              och påverka utformningen av EU:s forskningsbudget, dels så att
              den blir större man skulle till och med kunna säga så stor som
              möjligt dels så att den blir avbyråkratiserad, dels så att den
              blir mer forskarstyrd.
            </seg>
            <seg n="f1dd9eba">
              Min företrädare har med oerhörd kraft och framgång drivit frågan
              om att inrätta ett europeiskt forskningsråd. Nu verkar det som
              att 24 av 25 länder plus kommissionen har den åsikten, så jag
              är optimistisk om att det ska gå igenom. Jag är också optimistisk
              om att Tobias Krantz och Folkpartiet ska gilla den delen. Då har
              vi tagit ett viktigt steg på vägen för att få mindre byråkratstyrning,
              mindre nationella kvoter, mindre administrativa system av olika
              slag och mer vetenskaplig kvalitet som fördelar forskningsmedlen.
            </seg>
            <seg n="83847820">
              Jag är optimistisk och tror att det kommer att leda till ännu
              mer forskningsfinansiering till Sverige och ännu mer forskningsverksamhet
              i Sverige. För mig är det fullkomligt obegripligt att Tobias Krantz
              tycker att det vore en dålig utveckling att vi till exempel kunde
              fördubbla den mängd forskning som vi har i Sverige som finansieras
              av EU-medel. Då skulle vi få ett tillskott av forskare som kunde
              få försörjning och av projekt som man klarar av att genomföra.
            </seg>
            <seg n="699d9cb8">
              Att Tobias Krantz kan tycka att det är en dålig utveckling eftersom
              den, enligt honom, innebär att EU-medel kommer att dominera den
              svenska forskningsverksamheten kan jag inte få in i min trånga
              skalle.
            </seg>
          </u>
          <note type="speaker" n="ae1aee83">
            Anf. 101 TOBIAS KRANTZ (fp):
          </note>
          <u who="tobias_krantz_23a8b2" xml:id="i-c173f477f652ce1f-2" n="5ff19a85">
            <seg n="a020bd93">
              Fru talman! Jag levde i förvissningen om att jag, Leif Pagrotsky
              och den övriga regeringen ansträngde sig för att se till att den
              svenska medlemsavgiften till den europeiska unionen blev så liten
              som möjligt och att EU blir så effektivt som möjligt när det gäller
              att hantera våra skattemedel.
            </seg>
            <seg n="07391fd7">
              Om det blir en begränsning av jordbrukspolitiken vill jag att
              dessa pengar ska återföras till Sverige och inte hamna i andra
              hål i EU-maskineriet. Jag tycker att man ska ha effektivitet.
              Vi ska ha ett starkt EU, men vi ska ha ett EU som ägnar sig åt
              rätt saker.
            </seg>
            <seg n="3ac86469">
              Jag tycker att Leif Pagrotsky mycket lätt glider förbi den intressanta
              fråga som tas upp i interpellationen, nämligen makten över forskningen.
              Vem ska ha makten över forskningen? Hur skapar vi bra förutsättningar
              för fri forskning som vi erfarenhetsmässigt vet inte bara har
              ett egenvärde utan också stimulerar bildning och kunskap generellt
              sett i samhället? Vi vet också att fri forskning är mest effektivt
              när det gäller att leverera resultat. Utbildnings- och forskningsministern
              smiter förbi den här frågan på ett väldigt enkelt sätt.
            </seg>
            <seg n="4f83ee0b">
              Jag menar att det är en väldigt oroande utveckling att alltfler
              av de beslut som fattas om vilka forskningsprioriteringar som
              ska göras hamnar på en högre nivå. De forskningsbeslut som fattas
              på lägre nivå blir mindre viktiga och mindre intressanta. I praktiken
              centraliseras en stor del av det vetenskapliga beslutsfattandet,
              och därmed sätts den vetenskapliga konkurrensen ur spel. Det är
              när det är många olika beslutsfattare inom forskningspolitiken
              som vi kan göra olika forskningsprioriteringar. Då kan olika forskningsprojekt
              mötas i vetenskaplig konkurrens.
            </seg>
            <seg n="9bd4e023">
              Om den europeiska unionens forskningspolitik växer väldigt kraftigt
              i ekonomisk omfattning leder det till att den får en styrande
              inverkan på de forskningsprioriteringar som görs. Decentralisering
              ersätts av centralisering. Forskningsministern måste lära sig
              att hantera detta och också se på maktfrågorna i forskningen.
            </seg>
            <seg n="4809b21b">
              Det handlar inte om att svenska forskare inte skulle vara duktiga
              på att söka EU-medel där de finns. Den intressanta frågan som
              jag tycker att ministern borde sätta sig in i mer är: Vem ska
              ha makten över forskningen? Hur får vi bäst resultat av maktfördelningen?
              Och vilka principiella åsikter bör vi ha om hur maktfördelningen
              bör se ut inom forskningen?
            </seg>
            <seg n="0ec7135c">
              Sedan gläder jag mig åt att Leif Pagrotsky och den socialdemokratiska
              regeringen driver frågan om forskarråd på europeisk nivå. Även
              om jag får min vilja igenom så att den europeiska unionens forskningspolitik
              blir betydligt mindre till sin ekonomiska omfattning är det bra
              att forskarna själva i så stor utsträckning som möjligt fattar
              beslut om de medel som ändå finns på den europeiska nivån. Det
              är en fråga som Folkpartiet har drivit, och jag gläder mig alltså
              åt att den socialdemokratiska regeringen nu har tagit till sig
              den och driver den med full kraft. Jag önskar förstås regeringen
              all lycka och framgång i arbetet med att driva detta.
            </seg>
            <seg n="701d16e7">
              Men det faktum att vi nu lyckats på denna punkt är förhoppningsvis
              inte ett skäl till att vi inte ska sätta stort fokus på, och vara
              mycket uppmärksamma på, en utveckling som jag menar går i helt
              fel riktning. Titta återigen på den amerikanska utvecklingen vi
              säger ju ofta att USA är ett föregångsland för hur man ska jobba
              inom forskningspolitiken. Där skulle jag vilja säga att tendensen
              är den motsatta; där är det decentralisering, inte centralisering,
              som gäller. Där är det frivilliga samverkansprojekt mellan forskare
              över delstatsgränser som gäller, inte att den federala regeringen
              i Washington talar om att de ska samarbeta. Här ges vi ett antal
              påsar pengar och folk tvingas att samarbeta. Där är det frivillig
              samverkan som gäller. Där sätts vetenskaplig konkurrens i högsätet,
              inte politisk toppstyrning.
            </seg>
          </u>
          <note type="speaker" n="0cf69ef5">
            Anf. 102 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-28" n="ee1db758">
            <seg n="d40d858a">
              Fru talman! Tobias Krantz raljerar över att hans debattmotståndare
              alltid är okunniga, icke pålästa och att de saknar doktorsgrad,
              som jag förmodar är den bakomliggande tanken med detta.
            </seg>
            <seg n="ebd1cf69">
              Vi måste tänka igenom de viktiga maktfrågorna jag skulle vilja
              ställa en motfråga: Har ni gjort det i Folkpartiet?
            </seg>
            <seg n="acb132e9">
              Varje gång jag debatterar den här frågan i riksdagen möter jag
              en ny folkpartist med en ny folkpartiåsikt. Ibland är det mycket
              precisa saker som folkpartisten i fråga vill att jag som statsråd
              ska bestämma att forskarna ska åstadkomma. Ibland är det folkpartister
              som står här och säger att jag som statsråd ska hålla fingrarna
              borta och inte lägga mig i någonting. I båda fallen uppges det
              vara Folkpartiets politik. Jag tycker att ni ska koncentrera er
              på att fundera ut vad Folkpartiet tycker, bestämma en linje och
              driva den så att vi andra vet vem vi pratar med när vi pratar
              med folkpartister.
            </seg>
            <seg n="215c2d72">
              Det är ett bekymmer i forskningspolitiken att Folkpartiet intar
              alla positioner som existerar. Det tycker jag att ni i er riksdagsgrupp
              eller utskottsgrupp ska göra upp. Ni är ju inte fler än att det
              borde kunna gå. Det är bara en liten vädjan.
            </seg>
            <seg n="c89383d0">
              Jag tycker att det är bra om det finns olika forskningsfinansiärer
              och att också forskningsfinansiärerna konkurrerar, så att forskare
              som har olika idéer dels ska kunna tvingas att visa upp sina idéer,
              metoder och projekt för någon utomstående som kan göra en granskning
              utifrån kvalitetskriterier, dels väga dem mot andra projekt utifrån
              vetenskapliga kvalitetskriterier. Men det ska finnas så pass många
              olika finansiärer att det finns alternativ. För mig är ett starkt
              vetenskapsråd i EU ett sådant.
            </seg>
            <seg n="4baf1d6d">
              Jag kommer att verka för att det ska bli vanligare för svenska
              forskare att söka pengar hos till exempel de amerikanska forskningsfinansiärerna
              som är väldigt många och där svensk forskning har oerhört hög
              status. Vid ett besök i Washington träffade jag flera av dem,
              och de sade samfällt att de var oerhört angelägna om att få flera
              ansökningar från Sverige. De ville ha mer samarbete med Sverige,
              därför att de var intresserade av resultat i forskningen för att
              lösa angelägna samhällsproblem, säkerhetsproblem, hälsoproblem
              och tekniska problem. Det öppnar möjligheter att förena både en
              ökad mängd forskning och en kontinuerlig kvalitetspress.
            </seg>
            <seg n="58956759">
              Som sagt, den stora gåtan för mig är hur Tobias Krantz kan vara
              emot att vi driver att EU ska öka sin forskning. Det är ju ett
              välbekant faktum att Sverige tycker att EU-avgiften ska stanna
              där den är, att den inte ska höjas, men att den i högre grad ska
              användas till ändamål som gynnar Europas medborgares framtid och
              att den ska gynna moderniseringen och den stärkta konkurrenskraften
              i Europa. Jag ser ingen bättre omfördelning av EU:s pengar än
              den som sker från jordbruket och andra liknande gammaldags regleringsområden
              till det framtidsinriktade forskningsområdet.
            </seg>
            <seg n="81aa324c">
              Det är för mig en gåta hur doktor Krantz kan motsätta sig detta
              och tycka att det är att gå för långt och att det vore bättre
              om man lämnade tillbaka pengarna någon annanstans, när han vet
              att det inte är ett alternativ. Alternativet skulle vara att pengarna
              användes för något annat och sämre ändamål i EU.
            </seg>
            <seg n="f54ec529">
              Vi skiljer oss inte bara åt när det gäller att vi är emot att
              EU-pengarna används till det, utan vi skiljer oss också åt i synen
              att pengarna i sig är negativa därför att de har ett dominerande
              inflytande över svensk forskning. Jag vill inte ha EU-dominans
              över särskilt många områden i svensk politik, inte heller på forskningen,
              men mer än en tjugofemtedel vill jag ha.
            </seg>
          </u>
          <note type="speaker" n="909420bf">
            Anf. 103 TOBIAS KRANTZ (fp):
          </note>
          <u who="tobias_krantz_23a8b2" xml:id="i-c173f477f652ce1f-3" n="5ff19a85">
            <seg n="7282112d">
              Fru talman! Jag tror inte att jag var raljant mot forskningsministern
              i något av mina tidigare inlägg. Däremot är interpellationsinstitutet,
              som forskningsministern vet, ett sätt att ställa regeringens ministrar
              till svars. Den konstitutionella rätten att göra det tänker jag
              utnyttja.
            </seg>
            <seg n="e7d574c7">
              Jag diskuterar också gärna Folkpartiets forskningspolitik på
              både längden och tvären. Dock är det så att interpellationsinstitutet
              huvudsakligen handlar om att riksdagsledamöter ställer regeringen
              till ansvar.
            </seg>
            <seg n="aade9b07">
              Jag tycker att det är egendomligt att Leif Pagrotsky inte fokuserar
              mer på de maktfrågor som är så viktiga och som jag tar upp i min
              interpellation. Det är egendomligt att Leif Pagrotsky inte kan
              se de här problemen, som uppenbarligen finns och som alltfler
              forskare också upplever, med att EU-forskningen får ett allt större
              ekonomiskt utrymme och att det naturligtvis också påverkar de
              nationella forskningsprioriteringar som görs.
            </seg>
            <seg n="ae66bb47">
              Jag kan ta ett konkret exempel. Om det ekonomiska omfånget av
              EU:s forskningspolitik ökar väldigt kraftigt och det blir alltmer
              pengar som kommer därifrån, ser självfallet nationella forskningsinstitutioner
              i Sverige, enskilda forskare och olika projektledare att här kan
              de få pengar. De anpassar då de prioriteringar som de redan har
              gjort på olika institutioner eller institut som de finns på för
              att få in pengarna till just de projekten. Det är klart att det
              får en styrande effekt på de forskningsprioriteringar som görs
              i praktiken i Sverige.
            </seg>
            <seg n="a2a410db">
              Jag tycker att det är egendomligt att forskningsministern inte
              kan reflektera lite mer över detta och känna en större oro över
              att det är så, inte minst då Leif Pagrotsky i många andra sammanhang
              ofta är så kritisk mot Europeiska unionen och Europeiska unionens
              utveckling.
            </seg>
            <seg n="b85092ab">
              Jag skulle vilja ge ett tips till Leif Pagrotsky: Var lite mindre
              kritisk på exempelvis det ekonomiska monetära området, och var
              lite mer kritisk på det här området.
            </seg>
          </u>
          <note type="speaker" n="7cd27707">
            Anf. 104 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-29" n="ee1db758">
            <seg n="0b4380d3">
              Fru talman! När det gäller ordningsfrågan om vad det är för debatt
              som vi debatterar avstår Tobias Krantz från att precisera hur
              läget är ställt i Folkpartiet och att tala om vem jag pratar med
              när jag pratar med en folkpartist, om jag pratar med en enskild
              fridebattör i samhället eller om jag pratar med en företrädare
              för ett parti som ställer upp i valet till Sveriges riksdag och
              erbjuder väljarna ett alternativ. Det är nu den fjärde interpellationsdebatt
              som jag har med en folkpartist om sådana här frågor på ett par
              veckor och en fjärde ny linje som jag får höra på det här området.
            </seg>
            <seg n="5443d290">
              Den övning som vi håller på med nu kallas debatt. Tobias Krantz
              kallar det för fråga, som om det vore någon sorts frågestund där
              jag skulle ge ett svar och Tobias Krantz därför skulle slippa
              säga ett ord om sin egen politik. Det är en missuppfattning. Detta
              är en debatt. Den kallas för interpellationsdebatt. Den utlyses
              av att någon ledamot av riksdagen, till exempel Tobias Krantz,
              ställer en fråga till mig. Sedan har vi debatt. Men Tobias Krantz
              flyr debatten när han springer härifrån och säger att den här
              debatten inte är till för att granska vad Folkpartiet har för
              alternativ.
            </seg>
            <seg n="981d46f7">
              Jag vill att det ska vara två alternativ som redovisas en i min
              talarstol och en i interpellantens talarstol och att väljarna,
              publiken och journalisterna som förmedlar vidare ska kunna redovisa
              vilka alternativ som står emot varandra i svensk politik. Detta
              grundläggande och enkla förhållande verkar det inte som att Tobias
              Krantz och jag är överens om.
            </seg>
            <seg n="350534b0">
              Då nöjer jag mig med att konstatera att Folkpartiet har alla
              åsikter som finns på kartan och att de har dem alla samtidigt.
              Den som röstar på Folkpartiet får ju ingen politik eftersom alla
              tänkbara varianter samtidigt inte innebär någon vägledning över
              huvud taget i de praktiska avvägningsfrågor som politiken handlar
              om.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="16190ba1">
            9 § Svar på interpellation 2004/05:290 om invandrings- och migrationsforskningen
          </note>
          <note type="speaker" n="0ffb602a">
            Anf. 105 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-30" n="ee1db758">
            <seg n="3ba44fec">
              Fru talman! Ana Maria Narti har frågat mig vilka åtgärder jag
              avser att vidta för att öka informationen och dra nytta av invandrings-
              och minoritetsforskningen.
            </seg>
            <seg n="59c95283">
              Alla de myndigheter som finansierar forskning inom politikområdet
              forskningspolitik Vetenskapsrådet, Forskningsrådet för arbetsliv
              och socialvetenskap, Forskningsrådet för miljö, areella näringar
              och samhällsbyggande samt Verket för innovationssystem har till
              uppgift, enligt instruktion i sina regleringsbrev, att informera
              om den forskning som de ger stöd till och de resultat som denna
              forskning genererar. Informationen ska riktas till utförare och
              användare av forskningen samt till den intresserade allmänheten.
            </seg>
            <seg n="eb6bbff2">
              Den forskning som bedrivs med stöd från dessa myndigheter kan
              på olika sätt ha betydelse för frågor kring invandring och migration.
              Myndigheterna arbetar med konkurrensutsatt prövning av inkomna
              ansökningar om forskningsmedel. Myndigheterna är sedan självständiga
              i sina beslut om vilken forskning som beviljas finansiering.
            </seg>
            <seg n="bc6f0fac">
              En del av den grundforskning som bedrivs med stöd från Vetenskapsrådet
              har relevans för bland annat olika kulturella och medicinska aspekter
              av invandring och migration. Likaså kan forskning som bedrivs
              med medel från Forskningsrådet för arbetsliv och socialvetenskap
              (FAS) ha betydelse för frågeställningar om invandring och migration.
            </seg>
            <seg n="d48f2903">
              För att öka forskningens tillgänglighet har Vetenskapsrådet ett
              nationellt ansvar för övergripande forskningsinformation. Detta
              innebär bland annat att rådet ska samordna svensk forskningsinformation
              och ge en populärvetenskaplig och översiktlig bild av den grundforskning
              som bedrivs i Sverige.
            </seg>
            <seg n="ad9f579b">
              I dagens kunskapssamhälle är det viktigt att forskningsinformationen
              följs av en dialog mellan till exempel forskare och praktiker,
              forskare och intresserad allmänhet eller forskare och beslutsfattare.
              Den här kommunikationen mellan forskare och det omgivande samhället
              är viktig för forskningens legitimitet, för användarnas möjlighet
              att ta till sig ny kunskap och för framväxten av nya problemformuleringar.
            </seg>
            <seg n="25b6dbcf">
              Myndigheters förmåga att ta till sig den kunskap som forskningen
              genererar är viktig för att nå hög kvalitet och effektivitet i
              den statliga verksamheten. Man brukar tala om begreppet mottagarkompetens,
              det vill säga vikten av praktikers, beslutsfattares och andras
              förmåga att ta till sig forskningens innehåll och omvandla den
              till insatser i den egna verksamheten. I samma begrepp ingår mottagarnas
              kompetens att formulera problem och frågeställningar till forskarsamhället.
              Detta innebär att det inte enbart ankommer på forskarna att informera
              om sin forskning. En dialog måste uppstå där berörda parter kommunicerar
              med varandra för att forskningen ska få ökad användning i samhället
              och leda till ökad kunskap.
            </seg>
            <seg n="e03895be">
              Sverige är en internationellt ledande forskningsnation. Jag anser
              att det är oerhört viktigt att myndigheter fortsätter sitt arbete
              med att ta till sig den kunskap som forskningen genererar för
              att kunna bygga sina verksamheter på hög kompetens.
            </seg>
          </u>
          <note type="speaker" n="25c5d341">
            Anf. 106 ANA MARIA NARTI (fp):
          </note>
          <u who="ana_maria_narti_1cdb99" xml:id="i-93855811edc8b0a3-0" n="dff271d2">
            <seg n="3fcbe4b5">
              Herr talman! Tack, utbildnings- och kulturministern! Jag har
              inte skrivit interpellationen för att uppmuntra till ministerstyre.
              Jag har inte heller skrivit den för att på något sätt nedvärdera
              det arbete som görs inom olika forskningsråd och andra myndigheter
              som arbetar på området. Jag vill helt enkelt lyfta fram det värde
              som ligger i en ny kunskapsgren och visa vilka svårigheter den
              kunskapsgrenen stöter på inte på grund av illvilja och inte på
              grund av sabotageförsök från någon grupp utan helt enkelt därför
              att det är en ung gren av forskning.
            </seg>
            <seg n="1378d783">
              Utvecklingen av kunskap på olika lärosäten styrs inte enbart
              av regler, förordningar och ekonomi. Det går ju mycket lätt att
              läsa om i olika dokument. Det finns osynliga relationer och förhållanden
              som också påverkar utvecklingen. Då är det mycket svårare för
              oss som står utanför att försöka göra någonting åt det. Men vi
              kan åtminstone försöka lära oss detta.
            </seg>
            <seg n="5341c184">
              Den så kallade Imerforskningen, invandrar- och migrationsforskningen,
              är som sagt ny. Den är också tvärvetenskaplig. Inom våra lärosäten
              finns det mycket starka, gamla institutioner som är grundade på
              en djup specialisering. De har säkert många meriter. Men när de
              tvärvetenskapliga nya kunskapsgrenarna kommer in i spelet blir
              det lätt så att de inte vinner tillräckligt mycket terräng.
            </seg>
            <seg n="3bd51968">
              En av mina tankar med interpellationen var att lyfta fram den
              här nya grenen och visa att den är intressant för det som händer
              i kunskapssamhället. Jag säger det en gång till att jag diskuterar
              de här sakerna betyder inte alls att jag kräver att ministern
              ska ingripa i forskningens frihet. Men vi alla, både i majoriteten
              och i oppositionen, vill ha principiella riktlinjer när det gäller
              utvecklingen av kunskap i Sverige. Detta betyder inte att man
              inskränker forskningens frihet.
            </seg>
          </u>
          <note type="speaker" n="60486013">
            Anf. 107 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-31" n="ee1db758">
            <seg n="1876acca">
              Herr talman! Jag tackar Ana Maria Narti för ett uppmuntrande
              inlägg. Jag tolkar det som att vi är överens i de frågor som det
              här gäller. Jag vill också tacka Ana Maria Narti för ett, som
              jag tycker, bra initiativ när det gäller att lyfta fram den här
              viktiga forskningen och den oerhört stora betydelse det har att
              de som arbetar i sin vardag med den här typen av frågor har tillgång
              till och tar till sig den bästa tänkbara kunskap som produceras
              och som finns. Det är ett ansvar som vilar både på de institutioner
              som använder kunskapen och på dem som finansierar och administrerar
              forskningen på högskolorna och universiteten, som inte ska vara
              slutna utan öppna och aktiva med att föra ut sina resultat. Det
              gäller också dem som finansierar forskningen, till exempel forskningsråden.
              De ambitiösa människor som jobbar på dessa viktiga områden ska
              naturligtvis vara lyhörda, nyfikna och följa med sin tid på området.
            </seg>
            <seg n="177ccc16">
              Jag ser ingenting som skiljer våra uppfattningar på det här området.
              Jag kan försäkra Ana Maria Narti om att jag kommer att ägna mitt
              engagemang under min tid som ansvarig för det här politikområdet
              åt att driva på, så gott det nu går för mig i och med de maktbefogenheter
              som ska tillkomma en minister här. De är som vi vet inte allomfattande;
              där är vi också överens. Men såvitt det kommer an på mig så kommer
              jag att verka för att detta viktiga område kommer att få bra reklam
              och lyftas fram ofta framöver.
            </seg>
          </u>
          <note type="speaker" n="6f85ad81">
            Anf. 108 ANA MARIA NARTI (fp):
          </note>
          <u who="ana_maria_narti_1cdb99" xml:id="i-93855811edc8b0a3-1" n="dff271d2">
            <seg n="b1a60ede">
              Herr talman! Tack, utbildnings-, forsknings- och kulturministern!
              Det är många titlar.
            </seg>
            <seg n="eadb18d8">
              Låt oss vara ännu mer konkreta. Det finns ett problem som har
              diskuterats mycket både på forskningsområdet och ute i samhället.
              Det är de så kallade hedersmorden i Sverige. Den allmänna bild
              som har cirkulerat är konflikt mellan generationer och mellan
              kulturer. Den bild som kommer från vissa forskare och också från
              vissa praktiker är mycket mer komplicerad. Där ser man söner till
              pappor som i sina länder, i Algeriet eller i Turkiet, har kämpat
              för kvinnans rättigheter. Man ser sönerna, uppväxta i Frankrike
              eller i Sverige, kämpa mot papporna och systrarna. Det är en helt
              annan problematik än den som vanligen dyker upp. Det har publicerats
              en del om det här, och det visar hur komplicerad bilden av relationerna
              i migrationssamhället kan vara.
            </seg>
            <seg n="0e1cf558">
              När den stora invandrarutredning som Björn Rosengren ledde publicerades
              1996 det är nio år sedan dess samlades mycket konkret kunskap
              där. Jag kan försäkra ministern att inte en enda av de slutsatser
              och inget av de förslag som fanns där har konkretiserats. Det
              visar att vi har kunskap och att vi har starka forskningsgrupper.
              Men någonstans fastnar kunskapen, och vi går vidare i rutiner
              och mönster som har visat sig vara kontraproduktiva. Det är en
              jättestor svårighet i det som vi kallar för integrationspolitiken.
            </seg>
            <seg n="ca521b34">
              I Demokratiutredningen fanns också mycket intressanta synpunkter,
              också de hämtade direkt från Imerforskningen. Också där kan man
              konstatera att de vetenskapliga sanningarna stannade på papperen.
              Den praktiska politiken gick på helt andra spår. Om vi oftast
              tar vara på den kunskap som kommer från Imerforskningen börjar
              vi kanske lära oss att handla på ett produktivt sätt när det gäller
              integrationen.
            </seg>
            <seg n="578f2b85">
              Det är väldigt intressant att se hur många människor med annan
              kulturell bakgrund än svensk som finns engagerade i forskningen.
              Det är en grupp av forskare som har en oerhört spännande blandad
              identitet. Det visar hur möten mellan olika kulturer, olika uppfattningar,
              olika sätt att tänka kan befrukta hela arbetet.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="09b09966">
            10 § Svar på interpellation 2004/05:289 om humanistisk och samhällsvetenskaplig
            forskning
          </note>
          <note type="speaker" n="16d50416">
            Anf. 109 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-32" n="ee1db758">
            <seg n="fd51cd84">
              Herr talman! Cecilia Wikström har frågat mig vilka åtgärder jag
              är beredd att vidta för att stärka det samhällsvetenskapliga och
              humanistiska ämnesområdet.
            </seg>
            <seg n="d08af1fc">
              Hon tar i sin interpellation upp en rad olika frågor med koppling
              till de humanistiska och samhällsvetenskapliga utbildningsområdena.
              Jag tolkar det dock som att frågan om resurser är den centrala,
              och väljer därför att i mitt svar koncentrera mig på den.
            </seg>
            <seg n="ce551276">
              Sverige ligger i den absoluta toppen inom OECD när det gäller
              hur mycket resurser som satsas på högskolans grundutbildning.
              Endast i Schweiz och USA är ersättningen per student högre än
              i Sverige. Under år 2002 och 2003 förstärktes dessutom de humanistiska,
              samhällsvetenskapliga, teologiska och juridiska utbildningsområdena
              med sammanlagt 200 miljoner kronor, vilket innebar en höjning
              av ersättningen per student med ca 7 %.
            </seg>
            <seg n="8c0203cd">
              Sverige ligger också i topp när man ser till hur mycket pengar
              som satsas på forskning och är det land i världen som i förhållande
              till BNP har de högsta investeringarna i FoU. De statliga forskningsanslagen
              har därtill ökat på senare år. När det gäller det humanistisk-samhällsvetenskapliga
              vetenskapsområdet gjordes en permanent resursförstärkning i den
              senaste forskningspolitiska propositionen om sammanlagt 128 miljoner
              kronor, varav en väsentlig del fördelades direkt till lärosätena
              och till rekryteringstjänster för unga forskare.
            </seg>
            <seg n="edba65a5">
              För att Sverige ska behålla sin position som ledande forskningsnation
              krävs dock fortsatta satsningar. Under perioden 20002005 ökar
              de statliga forskningsmedlen med 1,7 miljarder kronor. Härtill
              kommer en satsning på 2,3 miljarder kronor för forskning och forskarutbildning
              under perioden 20052008.
            </seg>
            <seg n="655584ed">
              Universitet och högskolor har tillförts totalt 8,4 miljarder
              kronor i höjda anslag för utbildning och forskning under perioden
              19972004, vilket bland annat inneburit att den grundläggande högskoleutbildningen
              har kunnat byggas ut med närmare 100 000 utbildningsplatser. Det
              handlar alltså om stora resurser som lagts på den högre utbildningen
              under senare år.
            </seg>
            <seg n="3427d63e">
              Cecilia Wikström hävdar, liksom hennes partikollega Ulf Nilsson
              i en liknande interpellation som jag besvarade i november förra
              året, att lärosätena inte fått kompensation för ökade lönekostnader.
              Jag vill därför än en gång understryka att lärosätena får sina
              anslag uppräknade varje år, med så kallad pris- och löneomräkning,
              enligt samma principer och omräkningstal som de som gäller för
              andra statliga myndigheter.
            </seg>
            <seg n="ed365696">
              Till sist vill jag säga att jag delar Cecilia Wikströms uppfattning
              att bildning och samhällsengagemang är viktiga byggstenar för
              demokratin. Det är därför viktigt för regeringen att bygga ut
              högskolan med det långsiktiga målet att 50 % av en årskull ska
              ha påbörjat högskolestudier vid 25 års ålder. Regeringen avser
              inte att minska antalet platser till högskolan, särskilt inte
              som vi förutser en ökad efterfrågan på studieplatser de kommande
              åren.
            </seg>
          </u>
          <note type="speaker" n="e3a707ca">
            Anf. 110 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-2073dba6682ed2e5-0" n="136a5e2b">
            <seg n="3b442f4a">
              Herr talman! Jag har kommit till kammaren i dag för att diskutera
              och lyfta fram betydelsen av den samhällsvetenskapliga och humanistiska
              forskningen, som är mycket viktig. Men låt mig först tacka forsknings-
              och kulturministern för svaret. Det är ett svar som uttrycker
              goda intentioner. Vi är helt överens om att det är betydelsefullt.
              Vi får se om vi kan hitta lösningar på problemen. Det är alldeles
              uppenbart att det föreligger problem inom området.
            </seg>
            <seg n="35e6c845">
              Dagens debatt är därför mycket viktig. Det är av stor betydelse
              för demokratin i vårt land, för demokratiutvecklingen och för
              demokratikänslan inte minst hos ungdomar att befolkningen har
              goda kunskaper i samhällskunskap, historia och andra humanistiska
              ämnen. Det gäller inte minst språk. Det är oerhört betydelsefullt.
            </seg>
            <seg n="267c14d8">
              Kultur- och forskningsministern talar mycket om kvantiteten och
              hur man har utökat antalet utbildningsplatser. Det kanske är bra.
              Men det kanske inte bara är kvantitet det handlar om. Det måste
              också vara kvalitativa mätningar och kvalitativa mätmetoder man
              tillämpar.
            </seg>
            <seg n="ba84b6b5">
              Herr talman! Det är ett faktum att antalet studenter vid universitet
              och högskolor under de senaste elva åren har ökat med 73 % medan
              antalet lärare bara har ökat med 25 %. Det är en ekvation som
              inte riktigt går ihop. Det tror jag att också forskningsministern
              håller med om. Det är anmärkningsvärt att antalet studenter per
              lärare har ökat i den omfattningen.
            </seg>
            <seg n="ba5a0077">
              Detta drabbar särskilt den humanistiska och samhällsvetenskapliga
              undervisningen. Antalet lärarledda undervisningstimmar här är
              i genomsnitt bara åtta timmar per vecka. Det kan man jämföra med
              en teknisk högskola i Linköping eller här i Helsingfors och kanske
              till och med i Uppsala där studenterna har 22 lärarledda undervisningstimmar.
            </seg>
            <seg n="a48f6c54">
              Att undervisa kostar pengar. Det är också intressant att forskningsministern
              siktar in sig på frågan om pengarna i min interpellation. Det
              är viktigt. Men det stämmer inte att lärosätena skulle kompenseras
              fullt ut. Jag har läst en mycket intressant artikel av en mycket
              klok man som heter Bo Sundqvist och är rektor för Uppsala universitet,
              där jag för övrigt ingår i konsistoriet. Han beskriver den tragiska
              utvecklingen. Löne- och prisutvecklingen är 35 %, men pris- och
              lönekompensationen som universitetet får är bara 1 %. Det finns
              en diskrepans här som jag skulle vilja att forsknings- och kulturministern
              ställer till rätta för mig.
            </seg>
            <seg n="9e2049f2">
              För övrigt, herr talman, anser jag inte att Karthago bör förstöras
              men att fakultetsanslagen bör höjas. Vi i Folkpartiet har i vårt
              budgetalternativ 600 miljoner kronor mer än vad regeringen har
              på fakultetsanslagen. Därom råder ingen som helst tvekan.
            </seg>
          </u>
          <note type="speaker" n="6eae26d4">
            Anf. 111 ANA MARIA NARTI (fp):
          </note>
          <u who="ana_maria_narti_1cdb99" xml:id="i-93855811edc8b0a3-2" n="dff271d2">
            <seg n="4bd2c3e5">
              Herr talman! Jag tackar utbildnings- och kulturministern för
              svaret.
            </seg>
            <seg n="21f82fb0">
              Det finns alltid en risk att lite mindre, lite flyktigare ämnen
              trängs undan av de ämnen som har en mycket stark anknytning till
              utvecklingen inom naturvetenskapen och nästan försvinner. Jag
              ska tala om en forskare som jag beundrar mycket, och som dessutom
              är en mycket begåvad svensk poet. Han heter Jesper Svenbro. Han
              är en mycket kunnig och annorlunda forskare i ämnet Det antika
              Grekland. Men han jobbar inte i Sverige. Han jobbar i Paris.
            </seg>
            <seg n="0d4592f0">
              Sverige förlorar väldigt mycket när den sortens kunskap nästan
              inte går att spåra på kunskapens karta i Sverige. Det har självklart
              att göra med friheten som olika universitet har att fördela pengar
              som de vill. Det är väldigt lätt för dem att tränga undan begåvningar
              och kunskap som inte har så stark position i samhället. Jag vet
              att latin och grekiska inte har den minsta position i Sverige.
            </seg>
            <seg n="44cf0ecf">
              Jag tycker ändå att det är synd att Jesper Svenbro jobbar i Paris
              och skriver på engelska och franska i stället för att jobba i
              Sverige och tillsammans med unga svenska studenter vidareutveckla
              den fantastiska kunskap han har. Där bör vi på något sätt hitta
              en lösning. Det kanske inom humaniora är fråga om småämnen, och
              kurserna kanske ser marginella ut. Låt oss emellertid ta ett exempel
              som har direkt anknytning till arbetsmarknaden och arbetslivet.
            </seg>
            <seg n="d109bfa6">
              På institutionen för nordiska språk vid Helsingforss universitet
              finns den bästa kursen i svenska för akademiker från andra länder.
              Institutionen kan dock aldrig ta emot tillräckligt många studenter
              för att öppna vägen till arbete för akademiker från andra länder
              eftersom den kursen betraktas som en liten kurs, lite vid sidan
              av, och så fort naturvetenskapen behöver mera pengar är det just
              sådana kurser som offras. Men även mycket flyktiga och mycket
              speciella småkurser kan vara viktiga för samhällsutvecklingen,
              och därför måste vi försvara humaniora.
            </seg>
          </u>
          <note type="speaker" n="2c5fc5c4">
            Anf. 112 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-33" n="ee1db758">
            <seg n="ca9874c2">
              Herr talman! Jag försvarar gärna humaniora. Jag tycker att den
              är otroligt viktig. Jag kan avslöja att när jag som ung student
              började läsa på universitetet valde jag just humaniora. Först
              senare hittade jag till nationalekonomin och andra sådana ämnen.
            </seg>
            <seg n="c01ac1c7">
              Jag vill också säga att vår forskning kring antiken är spännande.
              Jag har besökt både institutet i Rom, som sorterar under Kulturdepartementet,
              och institutet i Aten, där ju Sverige bedriver flera olika utgrävningar
              som särskilda svenska projekt.
            </seg>
            <seg n="a5a7a351">
              Sedan beklagar jag om den decentraliserade fria resursanvändningen
              i Sverige, som Ana Maria Narti beskrev, inte lett till sådana
              satsningar att Jesper Svenbro valt att stanna i Sverige med sin
              forskning. Vi känner båda en person som sitter i konsistoriet
              för Uppsala universitet. Kanske kunde vi tala med henne och föra
              fram tanken att lärosätet i fråga eventuellt skulle fundera lite
              på detta, även om vi får göra det försiktigt för att inte bli
              anklagade för att bedriva centraliserad politisk styrning.
            </seg>
            <seg n="546d28e9">
              Låt mig gå tillbaka till den ursprungliga frågan i interpellationen,
              som vi är här för att diskutera. Jag fäste mig vid några ord där.
              Det gäller till exempel att den utbyggnad som vi gått igenom kanske
              är bra. Jag tycker att den är jättebra. Jag är oerhört glad och
              stolt över den. Därför blev jag lite häpen när Cecilia Wikström
              sade att utbyggnaden bara kanske var bra. Jag tror att det är
              en av de viktigaste investeringar för framtiden som Sverige gjort.
              Näst efter att sanera statsfinanserna, röja upp i moraset, återställa
              överskottet och börja amortera ned statsskulden tror jag att detta
              är den viktigaste framtidsinvestering som gjorts i Sverige de
              senaste tio åren. Jag blev som sagt häpen över den återhållsamma
              formuleringen att den kanske är bra.
            </seg>
            <seg n="3244eb91">
              Och trots den kraftiga utbyggnaden, och trots att antalet lärare
              inte ökat i samma takt som antalet studenter, visar de siffror
              som jag refererade i mitt interpellationssvar att vi efter den
              här perioden satsar mer skattepengar per student än man gör i
              alla andra länder utom i Schweiz och USA. Det tycks vara Cecilia
              Wikström som ägnar sig åt att enbart titta på siffror och kvantiteter
              i stället för på kvaliteter. Det kanske fanns någonting att göra
              för att åstadkomma mer med de pengar som fanns.
            </seg>
            <seg n="54ef81cb">
              Om man även efter den effektivisering som ägt rum satsar nästan
              mest i världen per student är jag inte lika bekymrad som jag skulle
              ha varit om de siffror som Cecilia Wikström nämnde varit de enda
              i sammanhanget.
            </seg>
            <seg n="f00cb391">
              Cecilia Wikström vill lägga 600 miljoner kronor mer på fakultetsanslagen,
              alltså på det som universiteten själva disponerar, där de kan
              bestämma om pengarna ska satsas på forskning om antiken eller
              på någonting annat. Samtidigt hörde vi för en liten stund sedan
              att Folkpartiet var emot den miljard som svensk universitetsforskning
              i dag får från EU. Bara för en stund sedan sade Tobias Krantz
              att den är för kraftigt styrande, för dominerande för svensk forskningspolitik.
              Den var dålig, och vi skulle motsätta oss att den växer. Jag har
              lite svårt att få de olika uppfattningarna att gå ihop, men jag
              är för att vi ger mer pengar till fakultetsanslagen också.
            </seg>
          </u>
          <note type="speaker" n="896251d3">
            Anf. 113 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-2073dba6682ed2e5-1" n="136a5e2b">
            <seg n="a806a611">
              Herr talman! Det var inte speciellt trevligt eller elegant av
              forsknings- och kulturministern att åberopa en debatt som försiggick
              när jag inte var närvarande i kammaren. Jag har ingen aning om
              vad ni talade om. Jag kom precis hit från en annan plats. Men
              jag väljer att förbise detta och konstaterar att det finns något
              som förenar oss, nämligen kärleken till den humanistiska och samhällsvetenskapliga
              ämnesinriktningen på universiteten.
            </seg>
            <seg n="94339c5f">
              Jag personifierar den gamla sortens humanist. Jag har både grekiska,
              hebreiska och latin i min utbildning. Jag är helt enkelt en sådan
              teolog, herr talman, som man inte längre paketerar, en sådan humanist
              som inte längre går ut på universiteten, i alla fall inte i Sverige.
              Det går nämligen inte, det är en omöjlig ämneskombination, och
              det är en utveckling som ägt rum inom bara ett decennium. Detta
              är alldeles sant.
            </seg>
            <seg n="79e48213">
              Kunskap är lätt att bära. Forsknings- och kulturministern valde
              att lite grann raljera över att jag sade att det kanske är bra
              med utbyggnaden. Det hade varit ställt utom allt tvivel, utomordentligt
              bra, om utbyggnaden hade följts av resurser i motsvarande omfattning.
              Nu är fallet inte riktigt så. Nästa år får lärosätena i verkligheten
              en minskning med 200300 miljoner totalt. Året därpå går det kanske
              någorlunda jämnt ut. Det är bara att konstatera.
            </seg>
            <seg n="3573014f">
              Universiteten har själva, till exempel genom Bo Sundqvist, räknat
              fram att det ser ut på det sättet. Det är tragiskt. Det hade varit
              roligare om en utbyggnad av universitetsplatser hade följts av
              ökade fakultetsanslag men också av generella påslag för hela universitetsvärlden.
            </seg>
            <seg n="23e92719">
              Det jag med min interpellation vill säga är följande: Kvaliteten
              i humanistisk och samhällsvetenskaplig undervisning riskerar att
              bli lidande. Jag har visat på att antalet undervisningstimmar
              och antalet studenter per lärare kraftigt ökat. Det finns också
              risk för, som Ana Maria Narti påtalat, att vissa humanistiska
              ämnen helt och hållet skärs bort: antikens kultur och samhällsliv,
              latin, grekiska, baltiska språk och annat ut med dem bara. Så
              ser det ut, och det är en mycket tragisk utveckling. Vid Uppsala
              universitet riskerar finskan att åka ut. Finskan vid Uppsala universitet
              har varit starkast i världen i 150 år eller något sådant.
            </seg>
            <seg n="7ae0bb4d">
              Nu sägs att regeringen vill satsa de 2 miljarderna, men i själva
              verket är det bara fråga om en omfördelning. Man satsar på teknik
              och naturvetenskap och tar pengarna från de humanistiska och samhällsvetenskapliga
              områdena. Det blir konsekvensen. I stället behöver staten satsa
              mer på humaniora och samhällsvetenskap.
            </seg>
            <seg n="0fcaa88e">
              Jag tycker dock inte att vi ska fastna i dessa siffror eftersom
              vi kan hålla på att bolla med dem hur länge som helst. Jag kan
              göra det en gång till. Folkpartiet vill öka fakultetsanslagen
              med 600 miljoner kronor. Det är skönt att säga det. Det står klart
              och tydligt i motionerna, vilket var och en kan läsa. Vi vill
              någonting med satsningen. Bildning är en helt annan sak än utbildning.
              Bildningsgraden kanske inte höjs med automatik när undervisningstimmarna
              skärs ned och de enskilda studenterna inte får tillgång till sin
              lärare mer än glimtvis. Därför valde jag att säga att det kanske
              har varit bra. Det kunde ha varit ännu bättre.
            </seg>
          </u>
          <note type="speaker" n="580a838f">
            Anf. 114 ANA MARIA NARTI (fp):
          </note>
          <u who="ana_maria_narti_1cdb99" xml:id="i-93855811edc8b0a3-3" n="dff271d2">
            <seg n="7a0875b8">
              Herr talman! Kanske eller kanske inte. Det vore intressant att
              höra utbildnings- och kulturministern kommentera akademikernas
              arbetslöshet.
            </seg>
            <seg n="6b65ebfc">
              Det är väldigt många unga akademiker, och framför allt unga akademiker
              med samhällsvetenskaplig och humanistisk bakgrund, som går ut
              från studierna och faller i djup arbetslöshet dagen efter en lyckad
              examen. Den här arbetslösheten visar kanske att den kvantitativa
              ökningen inte var tillräckligt väl genomtänkt.
            </seg>
            <seg n="7d8daaae">
              Men som sagt: Siffror som siffror. Jag har bland annat talat
              med en universitetsprofessor som säger att det här en gammal exercis
              mellan olika partier. Man räknar på olika sätt och drämmer varandra
              i huvudet med olika siffror. Egentligen har jag inte träffat en
              enda människa som jobbar på ett universitet eller en högskola
              som inte klagar.
            </seg>
            <seg n="de9a7661">
              Däremot har jag träffat människor som har tagit doktorsexamen
              och dagen efter har blivit arbetslösa. De flesta av dem är humanister
              och samhällsvetare, men de finns i dag också bland biokemister
              och naturvetare. Det borde vara djupt alarmerande för forsknings-
              och utbildningsministern. Det behövs många postdoktorala platser
              i Sverige om vi ska lyckas att använda den kunskap vi ger till
              de unga.
            </seg>
          </u>
          <note type="speaker" n="46cb064c">
            Anf. 115 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-34" n="ee1db758">
            <seg n="61abfded">
              Herr talman! Nu kom det en sak till där vi inte är överens. Jag
              uppfattade att Cecilia Wikström beskrev det så att det råder dålig
              kvalitet vid svenska högskolor. Jag vet inte hur ni har det Uppsala,
              men min bild är att det är väldigt bra kvalitet i Uppsala. Jag
              hade gärna spenderat mer pengar och fått ännu bättre kvalitet.
              Jag tycker inte att det är bra att få höra här i riksdagen att
              universiteten gör ett så dåligt jobb att kvaliteten blir dålig.
              Det tycker inte jag. Möjligen har jag missuppfattat nyanserna,
              men det var så jag uppfattade det.
            </seg>
            <seg n="9e401b38">
              Låt mig sedan gå över till frågan om vad Tobias Krantz sade för
              en stund sedan. Jag ber om ursäkt om Cecilia Wikström uppfattade
              det som ohövligt, men jag trodde att jag här fick lära mig lite
              om vad Folkpartiet tycker i sin politik och att det var en politik
              som Cecilia Wikström var bekant med. Om den folkpartipolitik som
              föregående talare i den tidigare interpellationsdebatten redovisade
              var en överraskning för Cecilia Wikström och om det blev någon
              sorts överfall i den här debatten ber jag om ursäkt och ska backa
              från det. Men jag kan väl ödmjukt ändå få informera om att Tobias
              Krantz stod här och sade att EU-finansieringen, som i dag ger
              1 miljard till svensk forskning och som jag hoppas ska ge 1 miljard
              ytterligare till svensk forskning de kommande åren, är skadlig
              för Sverige för att den blir för dominerande och för styrande.
            </seg>
            <seg n="4441d61b">
              Jag tycker ändå att det passar ihop med bilden av vad Folkpartiet
              vill göra när man går ut och säger att man vill ge 600 miljoner
              kronor mer till fakultetsanslagen. Samtidigt vill Folkpartiet
              göra andra saker som man inte berättar lika generöst om. Man vill
              till exempel dra ned anslaget till övrig utbildning med 2,7 miljarder.
              Man vill bland annat dra ned antalet utbildningsplatser med 3
              000. Det är 3 000 unga människor som inte får plats på universitet
              och högskolor och som i stället ska söka sin försörjning på arbetsmarknaden
              eller hos arbetsförmedlingen. Ovanpå detta kommer den miljard
              från EU som man vill tacka nej till. Då blir inte politiken längre
              lika generös mot den högre utbildningen och mot forskningen. Mot
              detta står att vi permanent, inte tillfälligt, vill satsa 2,3
              miljarder. Det handlar om riktiga, obelånade pengar. Det är egna
              skattade pengar. Jag tycker att det är en bättre siffra.
            </seg>
            <seg n="c9ff1acf">
              Låt mig så gå över till den här eviga indexdebatten som man ständigt
              måste föra med folkpartister. Pris- och löneomräkningen förra
              året gav en uppräkning av anslagen med 2,88 %. Inflationen för
              hela året har vi ännu inte, men för de elva månaderna fram till
              och med november har Statistiska centralbyrån mätt inflationen.
              I november var inflationen 0,4 %. Inflationsuppräkningen var 2,88
              %, och inflationen i samhället var 0,4 %. Det är väl på universiteten
              man mest av alla ställen ägnar sig åt analytisk verksamhet baserad
              på säker kunskap och etablerad analys. Jag kan inte få detta till
              annat än att universiteten har fått sina anslag uppräknade med
              1 ½ % i reala termer. Det är den bild som jag har. Detta är såvitt
              jag förstår den bild som Cecilia Wikström också har, eftersom
              hon väl har röstat för Folkpartiets budgetalternativ, och där
              nämns inte ett ord om att man vill byta uppräkningsmetod. Jag
              har i alla fall inte kunnat hitta det. Är det så att Folkpartiet
              i sin budgetmotion har en annan åsikt än vad jag tror är jag tacksam
              för att bli upplyst om det.
            </seg>
            <seg n="f6365d43">
              Det system vi tillämpar har utarbetats av Sveriges genom tiderna
              nationalekonomiskt högst utbildade finansminister, nämligen Anne
              Wibble. Det har gällt sedan dess, och såvitt jag förstår i politisk
              enighet. Det har tillförsäkrat universiteten en rejäl realhöjning
              av anslagen för år 2004.
            </seg>
          </u>
          <note type="speaker" n="d77d31d0">
            Anf. 116 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-2073dba6682ed2e5-2" n="136a5e2b">
            <seg n="bb154a1b">
              Herr talman! Oaktat det var Anne Wibble eller någon annan som
              genomförde den här principen eller inte kan man inte som regeringen
              gör tala om en resurshöjning om kompensationen inte motsvarar
              de ökade kostnaderna. Det går ju bara inte. De ökade kostnaderna
              innebär att löne- och prisutvecklingen är minst 35 % och uppräkningen
              drygt 1 %. Jag har sagt det förut, och jag säger det en gång till.
              Men låt oss inte fastna i de där siffrorna.
            </seg>
            <seg n="4bc5a73c">
              Forsknings- och kulturministern frågar mig om jag tycker att
              kvaliteten är dålig. Ja, på sina håll är den riktigt usel. På
              andra håll är den riktigt bra. Det går inte att säga något generellt.
            </seg>
            <seg n="a18355f0">
              Min interpellation fokuserar det humanistiska och samhällsvetenskapliga
              vetenskapsområdet. Där är det tveklöst så som jag tidigare har
              berättat att antalet undervisningstimmar har sjunkit dramatiskt,
              att antalet studenter har ökat och att antalet lärare har ökat
              marginellt. Det är fler studenter per lärare och färre undervisningstimmar
              per student än vad det har varit tidigare. Resurserna till de
              här studenternas grundutbildning har minskat med 20 % på sju år.
              Det här är ingen lek. Det är allvar.
            </seg>
            <seg n="e2931dff">
              Sacos rapport, Kunskapens läge , som jag hoppas att ministern
              är förtrogen med, visar också att undervisningen i de samhällsvetenskapliga
              ämnena inte är lika doktorstät som i de naturvetenskapliga. Sifforna
              är alltså i pariteten 8155.
            </seg>
            <seg n="d74e0d43">
              Det finns andra spännande utländska bedömare som har utvärderat
              svenska högskoleutbildningar och noterat bristande kunskaper i
              språk och historia. Det är därför jag har skrivit den här interpellationen.
              Jag tycker att det är viktigt att lyfta fram just de här ämnesområdena.
            </seg>
            <seg n="ddc9d525">
              Man kan inte säga att det är jättehög kvalitet när det gäller
              det humanistiska och samhällsvetenskapliga området helt enkelt
              därför att man får för lite resurser. De måste upp, och det rejält.
            </seg>
          </u>
          <note type="speaker" n="c84bf86f">
            Anf. 117 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-1b3bf83bf771f7b6-35" n="ee1db758">
            <seg n="fd24a058">
              Herr talman! Cecilia Wikström försöker nu att springa ifrån diskussionen
              om siffror trots att hon har ägnat sig åt sifferdiskussioner i
              sina angrepp på mig. När jag försöker att redovisa vilka siffror
              som gäller säger hon: Låt oss inte nu hänga upp oss på siffrorna!
            </seg>
            <seg n="b6915e2a">
              Jag tycker att vi ska göra det. Den löne- och prisuppräkning
              som vi tillämpar, och som Cecilia Wikström röstar för och berätta
              det för Bo Sundqvist, Cecilia Wikström innebär att för förra året
              fick statliga myndigheter, inklusive universiteten, en uppräkning
              på 2,88 %. Inflationen i november var 0,4 %. Det hade varit roligt
              om det hade räknats upp med 10 % eller 20 %, men nu är det 2,88
              % enligt det system som Folkpartiet röstar för och som Cecilia
              Wikström röstar för.
            </seg>
            <seg n="390a8d1c">
              Försvara det sätt som du själv röstar på inför dem som röstar
              på dig i de församlingar där du uppträder och inför de församlingar
              där du försöker exploatera det missnöje Ana Maria Narti beskrev
              genom att hålla med alla opinioner! Ta ansvar för ställningstagandet!
              Du tryckte på knappen för den här budgeten. Den innehöll den här
              löne- och prisuppräkningen. Ta ansvar för det! Försvara det! Försök
              gärna ändra det i framtiden om ni inte är nöjda! Men välj inte
              kombinationen att stödja det och kritisera det, och försök inte
              surfa på alla opinioner som finns!
            </seg>
            <seg n="8c8d8eea">
              Sedan skulle jag till nästa debatt gärna vilja veta: Var är utbildningen
              usel? Jag tycker att det var ett hårt ord. Jag uppfattar att den
              högre utbildningen i Sverige vid universitet och högskolor är
              av hög klass. Vi lägger ned mer pengar per student än alla länder
              i hela världen utom två. Vi har rätt att kräva av våra högskolor,
              våra rektorer och våra högskolestyrelser att man ser till att
              Sveriges skattebetalare och Sveriges studenter får en högklassig
              utbildning för de väldigt stora belopp som man lägger på utbildningen.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="fa8222ee">
            11 § Svar på interpellation 2004/05:284 om turistnäringen i Sverige
          </note>
          <note type="speaker" n="57bbd1cb">
            Anf. 118 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-36" n="3337386f">
            <seg n="f3a082b7">
              Herr talman! Lars-Ivar Ericson har frågat vad jag avser att göra
              för att vidareutveckla turistnäringen i Sverige.
            </seg>
            <seg n="da7ef6fc">
              Jag vill först understryka att jag delar Lars-Ivar Ericsons uppfattning
              att turismen är en viktig näring för Sverige. Sverige har en livskraftig
              turistnäring med stor tillväxtpotential. Vi kan se att en framgångsrik
              turistnäring inte bara genererar arbetstillfällen inom själva
              turistföretagen utan också leder till viktig näringslivsutveckling,
              service och sysselsättning inom andra områden. Vi ser en allt
              starkare symbios växa fram mellan turistnäringen och det omgivande
              samhället, såväl på lokal som på nationell nivå. Denna kraft vill
              regeringen fortsätta att utveckla.
            </seg>
            <seg n="96932b2e">
              Regeringens ambitioner och avsikter för utvecklingen av svensk
              turism redovisas i propositionen En politik för en långsiktigt
              konkurrenskraftig svensk turistnäring (prop. 2004/05:56), som
              överlämnades till riksdagen den 22 december 2004.
            </seg>
            <seg n="591babd0">
              I propositionen föreslår regeringen att turistpolitiken ska utgå
              från två perspektiv, ett näringsfrämjande och ett Sverigefrämjande.
              Det är även regeringens avsikt att tydliggöra statens roll och
              uppgifter. Framför allt bör statens uppgifter beröra tre områden:
              kunskapsbildning och kvalitetsutveckling, samverkan och samordning
              samt marknadsföring och marknadsbearbetning.
            </seg>
            <seg n="2f0388ab">
              När det gäller det näringsfrämjande perspektivet ska regeringen
              arbeta vidare med att utveckla gynnsamma förutsättningar för företagandet,
              både för att öka nyföretagandet och för att få redan etablerade
              företag att växa. De insatser som görs inom näringspolitiken kring
              entreprenörskap, regelverk, kapitalförsörjning och företagsutveckling
              ska givetvis även omfatta företag inom turistnäringen.
            </seg>
            <seg n="5720dc46">
              För att förtydliga näringsperspektivet och det Sverigefrämjande
              perspektivet inom turistpolitiken föreslår regeringen också en
              ny organisationsstruktur för hantering av turistfrågor på nationell
              nivå. Turistdelegationen föreslås avvecklas och dess uppgifter
              övergå till Sveriges Rese- och Turistråd AB och Verket för näringslivsutveckling.
            </seg>
            <seg n="7d2a24d2">
              När det gäller Sverigefrämjande är regeringens avsikt vidare
              att tydliggöra statens ägarroll i Sveriges Rese- och Turistråd
              AB och förbättra samordningen mellan de Sverigefrämjande aktörerna,
              Utrikesförvaltningen, Sveriges exportråd, Svenska institutet,
              Sveriges Rese- och Turistråd AB och Myndigheten för utländska
              investeringar i Sverige. Därigenom kommer samspelet mellan turismansvariga
              och övriga aktörer inom Sverigefrämjandet att kunna stärkas.
            </seg>
            <seg n="b4a71195">
              Jag vill också understryka forskningens centrala roll för utvecklingen
              av turistnäringen. I framtidsprogrammet, det av näringen och staten
              gemensamt framtagna strategiprogram för tillväxt i den svenska
              rese- och turistindustrin, identifieras forskning som en viktig
              faktor som kan bidra till en positiv utveckling av svensk turism.
              Regeringen föreslår därför att medel avsätts under åren 20062008
              för att möjliggöra uppbyggnaden av ett turismforskningsnätverk.
            </seg>
            <seg n="e8213928">
              Avslutningsvis vill jag passa på att nämna turismens starka koppling
              till ett flertal olika politikområden, inte minst transportpolitiken.
              Bättre vägar och järnvägar gynnar både de turister som kommer
              med bil och de som använder kollektivtrafik i olika former. Regeringen
              har under 2004 fastställt infrastrukturplanerna för väg och järnväg
              de kommande tolv åren. De satsningar som ska göras kommer att
              uppgå till över 381 miljarder kronor, och för turismens del innebär
              infrastrukturplanerna att många viktiga åtgärder kommer att genomföras.
            </seg>
          </u>
          <note type="speaker" n="3fad81e0">
            Anf. 119 LARS-IVAR ERICSON (c):
          </note>
          <u who="unknown" xml:id="i-1b3bf83bf771f7b6-37" n="38ed6c9e">
            <seg n="56c072f4">
              Herr talman! Jag vill börja med att tacka ministern för svaret.
              Både jag och ministern har haft bråda dagar de senaste veckorna
              efter orkanen, jag som skogsägare och ministern som ansvarig för
              att åtgärder ska vidtas efter katastrofen. Låt mig då allra först
              få uttrycka min uppskattning av det sätt som ministern har agerat
              på.
            </seg>
            <seg n="99debe23">
              Stormen kommer också att få återverkningar på turismen, och jag
              vill återkomma till det i mitt andra inlägg.
            </seg>
            <seg n="c6134123">
              Trots stormens verkningar är Sverige ett fint land. På min färd
              till de blekingska skogsmarkerna passerar jag jordbruksmarker,
              Kristianstad med Vattenrike, Heliga Trefaldighets fina kyrka,
              sjön Immeln och Harry Martinssons födelsehem, och sedan kommer
              jag in i det blekingska stenriket, och då tänker jag: Hur ska
              vi få fler människor att upptäcka dessa och andra smultronställen
              i vårt avlånga land?
            </seg>
            <seg n="9402b173">
              Turistnäringen är viktig för hela vårt land. Den omsatte 167
              miljarder kronor under 2003 och genererade 47,3 miljarder i exportintäkter,
              faktiskt mer än stålindustriexporten.
            </seg>
            <seg n="cca8c838">
              Det behövs alltså mycket marknadsföring, och då tycker jag att
              vi ska fundera på vilka länder vi bör satsa mera på. Är det USA,
              England, Tyskland eller Italien, eller ska vi ha nya djärva visioner?
              Sedan den 1 september förra året har kineserna möjlighet att få
              turistvisum för att resa till EU-länderna. Vi vet att Kinas växande
              medelklass vill se sig om i världen. Om sex år beräknas Kina ha
              250 miljoner invånare med en levnadsstandard i nivå med den västerländska
              medelklassens. Hur ska vi få dem att köa utanför de svenska konsulaten
              i Shanghai i stället för att köa utanför de andra EU-ländernas
              konsulat? Har ministern några visioner för framtida marknadsföring?
            </seg>
            <seg n="ae4a9d0e">
              Men när de kommer till vårt land det här gäller också för oss
              som turistar i vårt eget land är det viktigt att de hittar den
              rätta vägen. Det handlar om att ha möjlighet att skylta för sin
              verksamhet. Många företag på landsbygden inom turistnäringen marknadsför
              sin verksamhet i första hand till bilåkare. Det är ofta små företag
              som är helt beroende av att kunderna hittar. Det gäller att få
              bilisterna att ta av från den större vägen för att hitta företagen,
              som kan vara alltifrån en liten gårdsbutik till små turistanläggningar.
            </seg>
            <seg n="396bf1f8">
              Jag vet att lagstiftningen om skyltning är komplicerad. Beslut
              om skyltar tas av olika myndigheter beroende på var skylten ska
              placeras. Prövning av skyltar längs med vägarna görs i första
              hand av Vägverket, som ansvarar för marken närmast vägen, inom
              det så kallade vägområdet. Sedan ansvarar länsstyrelsen för marken
              utanför vägområdet. I områden med detaljplan, oftast i anslutning
              till tätorterna, krävs det bygglov från berörd kommun. Dessutom
              behövs markägarens tillstånd. Ja, olika lagar gäller för olika
              skyltar och lägen, och tre olika överklagandevägar finns beroende
              på placering och typ av skylt. Det är uppenbart att det finns
              ett behov av enkla och tydliga regler för skyltning. Jag undrar
              om ministern är beredd att ta initiativ till en översyn av alla
              de regler som gäller för skyltning.
            </seg>
          </u>
          <note type="speaker" n="85058d5b">
            Anf. 120 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-38" n="3337386f">
            <seg n="bfeb415b">
              Herr talman! Lars-Ivar Ericson frågar hur vi ska få fler att
              upptäcka vårt land. Jag tror att det är de tre frågor som Lars-Ivar
              Ericson själv lyfter fram som kanske är de allra viktigaste. En
              är marknadsföringen av Sverige och av vilka möjligheter vi har
              att erbjuda från norr till söder. En annan viktig fråga är naturligtvis
              infrastrukturen, att kunna ta sig enkelt till vårt land från olika
              kontinenter men också att underlätta resan inom vårt land. Den
              tredje frågan är nog skyltningen. Jag vill påstå att vi nu gör
              saker på alla dessa tre områden.
            </seg>
            <seg n="f1e34338">
              När det gäller marknadsföringen av Sverige utomlands gör Sveriges
              Rese- och Turistråd nu väldigt noggranna prioriteringar, där de
              också bedömer och räknar på vilken potential vi har att locka
              hit ytterligare turister. Vi vet ju till exempel att vi har många
              tyskar som kommer till Sverige för jakt och fiske. Bedömningen
              är nog att den nivån är hög och stabil. Men frågan är om vi kan
              växa så mycket mer på den marknaden. Nej. Däremot på den marknad
              som Lars-Ivar Ericson nämner, nämligen Kina och andra delar av
              Asien, finns en stor potential. Då är det viktigt att dels kraftsamla
              de resurser som finns inom rese- och turistnäringen till de marknader
              som vi tror att vi har störst chans att ta andelar på, dels, som
              jag var inne på i mitt svar, att samordna alla de resurser som
              Sverige har utomlands och som på olika sätt ska bidra till att
              marknadsföra Sverige och ge Sverigebilden ambassader, Exportrådet
              och så vidare. Vi gör nu ett sådant arbete. Jag hoppas att riksdagen
              kommer att ställa sig bakom den proposition som lades fram innan
              jul när det är dags för votering.
            </seg>
            <seg n="b6d416f8">
              När det gäller infrastrukturen har jag varit i både Kina och
              Japan för att förhandla med resebolagen om direktflyg till Arlanda.
              Det är en oerhört viktig fråga. Den är inte så konstig. Man kan
              bara gå till sig själv så vet man att ju fler mellanlandningar
              man måste göra, desto stökigare tycker man att resan blir. Direktflyg
              till Norden eller Skandinavien är en viktig fråga självklart för
              oss allra helst till Arlanda. Den är vårt nav för flyget.
            </seg>
            <seg n="5ec8aebf">
              Man måste också marknadsföra resorna inom Sverige. Här pågår
              också ett arbete med ett projekt som kallas för Hela Resan. Du
              och jag kan gå in på en hemsida och boka hela resan oavsett om
              den berör flyg, båt eller buss. Det är också ett enkelt sätt att
              marknadsföra olika platser i vårt land.
            </seg>
            <seg n="b4eff223">
              På samma sätt som jag beskriver att vi samordnar våra resurser
              och vår marknadsföring av Sverige utomlands, tycker jag också
              att vi har en del att lära av att marknadsföra och samordna oss
              inom Sverige. Vi är inte tillräckligt duktiga på till exempel
              skyltning för att hitta de guldkorn som finns på så många håll
              i vårt land. Vi är inte tillräckligt duktiga på att samordna oss
              mellan kommuner eller över länsgränser för de många saker som
              kan attrahera en familj eller ett större sällskap. Jag hoppas
              att fler län kommer att arbeta enligt den modell som Västra Götaland
              var först med att sjösätta, nämligen Göteborg &amp; Co. Det är genom
              att räkna på vilken effekt turistnäringen kan ha inte bara till
              Göteborg som stad utan också till de platser som finns runtomkring,
              till exempel Borås, vi kan kraftsamla inte bara utanför Sverige
              utan också i Sverige för att med stor kraft ta andelar av den
              marknad som växer nu.
            </seg>
          </u>
          <note type="speaker" n="b93b8d56">
            Anf. 121 LARS-IVAR ERICSON (c):
          </note>
          <u who="unknown" xml:id="i-1b3bf83bf771f7b6-39" n="38ed6c9e">
            <seg n="5738abc7">
              Herr talman! För oss i Centerpartiet är det naturligt att lyfta
              fram landsbygdens möjligheter när det gäller turism. Här finns
              stora utvecklingsmöjligheter, och mycket har redan kommit i gång.
              Som exempel finns i södra Sverige många danskar och tyskar som
              söker sig till våra skogstrakter. Här har man kunnat erbjuda natur-
              och upplevelseturism.
            </seg>
            <seg n="6aed2fd0">
              Men nu är mycket spolierat på grund av stormens verkningar. Vandringslederna
              är på långa sträckor oframkomliga, och röjningsarbetet kommer
              att ta lång tid. Många skyltar och markeringar har förstörts.
              Många gårdar med binäringar som till exempel Bo på Lantgård och
              bed and breakfast drabbades hårt av stormen. Därför undrar jag
              om ministern i sitt arbete med stormens verkningar också väger
              in vad som bör göras för att så snabbt så möjligt få i gång turismen
              i dessa trakter.
            </seg>
            <seg n="484f0719">
              Jag vill ge ett exempel på upplevelseturism Barnens Gård utanför
              Karlskrona. Där kan man åka hölass, umgås med djur. Där är många
              besökare. Men det är besvärligt med kontakterna med olika myndigheter.
              Det krävs ett tvättställ vid djuren, ett tvättställ vid matserveringen,
              ett tvättställ på toaletterna. Sådana krav finns inte i andra
              länder. Hur ser ministern på möjligheterna att svenska miljö-
              och hälsobestämmelser skulle kunna ändras för att underlätta upplevelseturism?
            </seg>
            <seg n="a9f28ca7">
              Jag vill också lyfta in frågan om tillgänglighet och handikappturism.
              Det är faktiskt besvärligt för många funktionshindrade att röra
              sig i Turist-Sverige. DHR har inventerat landets museer. De besökte
              64 olika museer. Av dessa var 27 helt eller näst intill otillgängliga
              för rullstolsburna. På flera av museerna gick det inte att nå
              alla avdelningar. På 45 av 64 var toaletten inte godkänd.
            </seg>
            <seg n="2c77fd16">
              I Skåne finns Sveriges första utbildning om handikappturism på
              Furuboda kursgård. Där bidrar 13 skåningar med funktionshinder
              med sina erfarenheter. De säger att det finns en brist på information
              det är inte många som vågar resa och att funktionshindrade har
              svårt att få veta hur tillgängliga turistanläggningarna är. Ett
              problem är också bemötandet, att personalen på turistmålet ser
              funktionshinder som något besvärligt. Ett annat hinder är de svårigheter
              som rullstolsburna har när de ska åka tåg. Perrongen kan vara
              i fel höjd. Det är inte lätt att få hjälp med av- och påstigning.
              Vissa tåg går inte alls att åka med. Jag undrar hur ministern
              ser på möjligheterna att underlätta handikappturism genom att
              försöka påverka SJ och Banverket.
            </seg>
            <seg n="edf958f5">
              När det gäller infrastrukturen läste jag i lokaltidningen att
              på onsdag i nästa vecka kommer ministern till Skåne för att diskutera
              E 22:ans framtid. Men det handlar inte bara om E 22, utan jag
              hoppas att ministern har tid att göra en avstickare till några
              av de mindre vägarna i nordöstra Skåne. Vi som bor i det trafiktäta
              Sydsverige är bekymrade över att det satsas miljardbelopp på nya
              järnvägsbyggen i Norrland, att så mycket pengar går till infrastrukturen
              i Trollhättan och att vägnätet i södra Sverige blir bortglömt.
              Det är viktigt att det fungerar med buss- och biltransporter på
              våra vägar också i södra Sverige.
            </seg>
          </u>
          <note type="speaker" n="fe413426">
            Anf. 122 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-40" n="3337386f">
            <seg n="0e0e0871">
              Herr talman! Lagarna om tvättställens placering kan jag inte.
              Den frågan får jag tyvärr hänvisa till ansvarig minister vem det
              nu är. Jag lämnar den frågan, Lars-Ivar Ericson.
            </seg>
            <seg n="676e50aa">
              När det gäller potentialen kring till exempel naturturismen eller
              handikappanpassad turism har vi kommit en bit på väg, men det
              är klart att mycket fortfarande återstår. Naturturismen är en
              av de stora tillgångarna där vi kan locka turister inte minst
              från Asien. Vi vet att på Ishotellet i Jukkasjärvi, som är en
              fantastisk idé av en entreprenör, är majoriteten av gästerna japaner.
              De kommer för midnattssolen, norrskenet eller för kylan och isen.
              Vi ser också i arbetet med naturturismen och den klassificering
              vi arbetar med att vi får fler och fler turister som hittar kombinationsresor
              och som gärna vill besöka våra vattendrag eller fjäll när de kommer
              till Sverige. Där ser jag en stor potential också i framtiden.
            </seg>
            <seg n="93884d28">
              När det gäller handikappturism skulle vi alla tjäna på om alla
              platser i vårt samhälle också var tillgängliga för alla, alla
              i den meningen om man har rullator, rullstol eller barnvagn. Man
              måste inte vara handikappad för att inse att det ibland är väldigt
              svårt att komma på ett tåg eller komma in på en restaurang eller
              något annat. Ju bättre vi blir på handikappanpassningen generellt,
              ju enklare blir det för oss alla, oavsett ålder.
            </seg>
            <seg n="7d0a2c63">
              Vi satsar en del på att göra anpassningar just kopplat till handikappturismen.
              I Sandviken finns det till exempel en vandringsled i naturen som
              är gjord för rullatorer och rullstolar. Den är oerhört uppskattad.
              Där skulle jag vilja säga att vi inte har gjort lika mycket under
              lång tid och därför inte heller har kommit lika långt. Där finns
              en stor möjlighet att lyckas.
            </seg>
            <seg n="09afb452">
              Sedan är vi tillbaka till att infrastrukturen är viktig. Så är
              det. Det är inte bara vägar utan också flyg och båt och mycket
              annat. Jag vill inte ställa någon näring mot någon annan. Jag
              är oerhört förtjust i den utveckling som turistnäringen har, och
              jag ser vilken potential den har i världen men också i Sverige.
              Jag är mån om att vi kan samarbeta och samordna våra resurser
              så att vi också syns och kan ta andelar av turistnäringen som
              växer. Det betyder inte att jag inte också ser bilindustrins viktiga
              bidrag till vårt samhälle. I dag står bilindustrin för en större
              andel av vår gemensamma samhällsekonomi nu år 2005 än vad den
              gjorde för 1015 år sedan. Trots den oro som vi med rätta känner
              över en internationaliserad marknad och en stenhård konkurrens
              har vi lyckats hålla andelar när det gäller kopplingen till fordonsindustrin
              och svensk biltillverkning. Det ska vi fortsätta att göra. Också
              för den typen av industri är infrastrukturen viktig.
            </seg>
          </u>
          <note type="speaker" n="5eacc91c">
            Anf. 123 LARS-IVAR ERICSON (c):
          </note>
          <u who="unknown" xml:id="i-1b3bf83bf771f7b6-41" n="38ed6c9e">
            <seg n="c2860502">
              Herr talman! Jag vill komma in lite på utbildning och forskning.
              I propositionen beskrivs vilka grundläggande utbildningar i turism
              som finns. Detta är bra, för i olika sammanhang har det framkommit
              att utbildningsanordnarna inte riktigt vet vad turistnäringen
              vill ha och turistnäringen inte vet vad utbildningen består av.
              Det behövs en bättre dialog mellan näring och utbildningsansvariga.
            </seg>
            <seg n="de246701">
              Jag undrar om ministern kommer att ta några initiativ för att
              förbättra kommunikationen mellan utbildningarna och presumtiva
              arbetsgivare.
            </seg>
            <seg n="bb904d52">
              Turismforskning förekommer vid några högskolor i landet. Stefan
              Gössling är lektor på Campus i Helsingborg. Han ägnar 20 % av
              sin arbetstid åt forskning inom turism. Det innebär att en del
              av forskningen får ske på fritid. Han menar att det är svårt att
              få mer tid och pengar till forskning och att anslagen inte står
              i relation till turismens betydelse.
            </seg>
            <seg n="2a48a72f">
              Jag undrar hur ministern ser på möjligheterna att trygga svensk
              turismforskning för framtiden. Kan vi få en nationell forskarskola
              inom turismen? Eller måste vi nöja oss med utredningens förslag
              om något slags turismforskningsnätverk?
            </seg>
            <seg n="00999b07">
              Turismen är viktig. Till skillnad från nästan alla andra näringar
              ger turismen möjligheter åt hela Sverige. Den ger jobb åt både
              hög- och lågutbildade. Den är särskilt viktig i de områden där
              det inte finns så många andra alternativ, där livskvalitet, kultur
              och naturvärden är de främsta tillgångarna.
            </seg>
            <seg n="d0ff2fc2">
              Därför vill vi från Centerpartiet i olika sammanhang lyfta fram
              hur viktigt det är med många offensiva satsningar på just turistnäringen.
            </seg>
          </u>
          <note type="speaker" n="f5fb127e">
            Anf. 124 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-42" n="3337386f">
            <seg n="9a86fe5f">
              Herr talman! Utbildningsfrågorna är alltid viktiga. På alla områden
              och i alla näringar står vi inför en stor konkurrens, så också
              inom turistnäringen. Det finns massor med platser som många av
              oss vill besöka runtom i världen. Om vi nu har bestämt oss för
              att ta andelar av den turistnäring som växer i alla länder måste
              vi vara riktigt skickliga och sticka upp med någonting som är
              mycket lockande. Då är också utbildningsfrågorna, kompetensen
              och bemötandet en viktig del av det arbetet. Jag ser framför mig
              mer av samordning mellan de utbildningar som finns runtom i vårt
              land.
            </seg>
            <seg n="2b533ff2">
              Vi har fått en skrivelse till Näringsdepartementet från Umeå
              universitet, Mitthögskolan, Göteborgs universitet och Lunds universitet
              där de gemensamt har arbetat fram ett förslag på hur de tillsammans
              kan organisera och genomföra en nationell turismforskarskola.
              Deras förslag bereder vi nu inför den stora forskningspolitiska
              propositionen. Jag är glad över det initiativet.
            </seg>
            <seg n="d5947f09">
              Jag tror att vi ska se forskningen och utbildningen mer kopplat
              till ekonomi i framtiden än vad vi har gjort. Jag vet att Handelshögskolan
              i Göteborg vid olika tillfällen har räknat på vad stora evenemang
              genererar för intäkter till såväl lokala köpmän och hotellanläggningar
              som kommuner men också till den nationella ekonomin. Jag tror
              att vi har underskattat turistnäringen i det perspektivet.
            </seg>
            <seg n="7c92a040">
              Inför turistmässan i Göteborg förra året gjorde Turistdelegationen
              och Turistrådet en studie åt Näringsdepartementet som vi presenterade
              där. Vi började räkna på vad Glasriket, Ishotellet i Jukkasjärvi
              och Idre Fjäll betyder för de tre kommunerna. Det är som en stor
              och viktig näring vi måste se turistnäringen, inte som en vid-sidan-om-verksamhet
              som entreprenörer håller på med för skojs skull, för här finns
              en potential för oss i framtiden.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="63ae675c">
            12 § Svar på interpellation 2004/05:288 om skyddet i Östersjön
          </note>
          <note type="speaker" n="26a4d433">
            Anf. 125 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-ae6a4d973ff85a1c-4" n="3337386f" next="i-baa241eb8713311c-4">
            <seg n="e60bdeda">
              Herr talman! Sverker Thorén har frågat statsrådet Lena Sommestad
              vilka åtgärder hon avser att vidta för att ytterligare skyddsåtgärder
              ska ingå och prövas i den kommande PSSA-ansökan. Precis som vid
              den interpellation jag svarade Sverker Thorén på den 15 juni förra
              året är det fortfarande jag som ansvarar för frågan i regeringen.
            </seg>
            <seg n="91182a36">
              Då som nu vill jag understryka att det är regeringens bestämda
              uppfattning att Östersjön så snart som möjligt ska bli slutligt
              klassad som ett särskilt känsligt havsområde, ett så kallat PSSA.
              Regeringen uppdrog som bekant åt Sjöfartsverket att i samråd med
              Kustbevakningen och Naturvårdsverket utarbeta förslag till nya
              skyddsåtgärder och därmed verka för att Östersjön senast i mars
              2006 slutligt kan pekas ut som ett PSSA i enlighet med IMO:s riktlinjer.
            </seg>
            <seg n="28523e60">
              Regeringen ser det också som mycket angeläget att samtliga Östersjöländer
              deltar i samarbetet med PSSA-frågan. Östersjön är vårt gemensamma
              innanhav och vårt gemensamma ansvar. IMO förutsätter i sina riktlinjer
              för PSSA att berörda länder samverkar. Därför är det mycket glädjande
              att inte bara de åtta ansökande länderna deltar i arbetet med
              nya skyddsåtgärder, utan att också Ryssland är närvarande som
              observatör.
            </seg>
            <seg n="2a21a394">
              Sverker Thorén nämner i sin interpellation att Sjöfartsverket
              inte kommer att föreslå åtgärder som rör fartygens konstruktion,
              besättningarnas utbildning och ekonomiskt ansvar för skador. Skälet
              till detta är att IMO inte kan besluta om PSSA-relaterade åtgärder
              som inte har någon rättslig grund i organisationens regelverk.
              De åtgärder som Sverige och övriga Östersjöländer kommer att föreslå
              till IMO är därför åtgärder som har en rättslig grund. IMO har
              till exempel tagit fram regler för fartygens konstruktion. IMO:s
              medlemsländer skulle inte godta att Östersjöländerna kräver andra
              konstruktionsregler för tankfartyg i Östersjön än i världen i
              övrigt. Sjöfarten är en global näringsgren, och IMO:s regler gäller
              för all internationell sjöfart.
            </seg>
            <seg n="6c09d975">
              Detsamma gäller Thoréns synpunkter på krav för besättningarnas
              utbildning. Det handlar inte om att vi inte vill ställa krav på
              utbildning och konstruktion, utan att vi vill se en skärpning
              av de globala reglerna i stället för att skapa regionala särregler.
              Kraven på utbildning av besättning är en viktig fråga som Sverige
              driver inom EU och IMO.
            </seg>
            <seg n="f48c5501">
              Ansvar för oljeskador kan enligt IMO:s riktlinjer inte heller
              betraktas som en regional åtgärd inom ramen för PSSA. Däremot
              är en ny internationell oljeskadefond på väg att skapas, och regeringen
              avser att inom kort föreslå riksdagen att Sverige ansluter sig
              till den nya fonden. På så sätt kan vi nästan fyrfaldiga den ersättning
              som kan betalas för oljeskador i bland annat Östersjön. Regeringen
              fortsätter också att verka internationellt för att förbättra ersättningsmöjligheterna
              för dem som drabbas av oljeutsläpp.
            </seg>
            <seg n="eb343a5b">
              Åtgärder inom ramen för PSSA-klassningen måste med andra ord
              ha stöd i IMO:s riktlinjer. Det kan finnas andra åtgärder som
              man skulle vilja få med i en PSSA-klassning, och då måste man
              föreslå tillägg till IMO:s regelverk. En sådan procedur kan ta
              flera år. Tiden för att slutligt klassa Östersjön som PSSA är
              knapp. Vi har ett år på oss räknat från april i år för att få
              Östersjön slutligt klassad som PSSA. Med den tidsramen hinner
              vi inte få gehör för åtgärder som ligger utanför dagens regelverk.
              Jag stöder därför den väg, som de berörda myndigheterna har valt
              inom ramen för regeringens uppdrag. Det utesluter inte att vi
              därutöver kan driva ytterligare krav som vi kan få genomslag för
              på längre sikt.
            </seg>
            <seg n="552726aa">
              Jag vill avslutningsvis betona att den slutliga klassningen definitivt
              inte är ett slut på vårt PSSA-arbete. Sverige kommer tillsammans
              med övriga Östersjöländer också i fortsättningen att lämna förslag
              till IMO om nya åtgärder för att stärka sjösäkerheten i Östersjöområdet.
            </seg>
            <seg n="cd748e63">
              Jag vill också poängtera att PSSA-klassningen är viktig, och
              det är en av många åtgärder som regeringen driver inom IMO, EU,
              Helsingforskommissionen och andra forum för att skydda Östersjön
              från sjöfartens miljöpåverkan.
            </seg>
          </u>
          <note n="f1a40c15">
            Anf. 126 SVERKER THORÉN (fp):
          </note>
          <u who="ulrica_messing_7bb86f" xml:id="i-baa241eb8713311c-4" n="3337386f" prev="i-ae6a4d973ff85a1c-4">
            <seg n="1f3b5398">
              Herr talman! Till att börja med vill jag tacka för det svar jag
              har fått.
            </seg>
            <seg n="2bdcc0d3">
              Havsmiljöfrågorna måste bli de närmaste årens viktigaste område
              när det gäller miljön i vår närhet. Min ambition är att Havsmiljökommissionen
              ska lägga grund för det lyft för havsmiljöfrågorna som är nödvändigt,
              sade miljöminister Kjell Larsson för ett par år sedan.
            </seg>
            <seg n="f64668ec">
              Att få Östersjön klassad som ett PSSA-område, försett med effektiva
              ytterligare skyddsåtgärder för att förhindra bland annat katastrofala
              oljeutsläpp vid en olycka i den täta och alltmer tätnande trafiken
              av tanker, har för Folkpartiet liberalerna varit en prioriterad
              fråga.
            </seg>
            <seg n="5c30cbd8">
              Det senaste året har vi försökt få besked från regeringen som
              tydligt visar att man inte tänker lägga ribban för lågt när skyddsåtgärder
              ska bestämmas. Hittills har vi fått undvikande svar om att detta
              är upp till myndigheter att ta fram. Arbetet är i första hand
              en sjöfartsteknisk fråga, sade statsrådet i vår förra interpellationsdebatt
              i denna fråga. Svaret är tydligen detsamma i dag.
            </seg>
            <seg n="a1e48c02">
              Folkpartiet liberalerna anser att frågan om Östersjön, världens
              kanske mest utsatta havsområde, och hur vi ska avvärja hotet mot
              den är av sådan vikt att ett tydligt och uttalat svenskt politiskt
              ledarskap är avgörande.
            </seg>
            <seg n="51b5a7f0">
              Mot bakgrund av IMO:s pågående diskussioner om framtida innehåll
              i PSSA-klassningen och för den framtida utvecklingen av lagstiftningen
              på havsmiljöområdet är det mycket viktigt att nu i ansökningar
              och förhandlingar flytta fram positionerna till förmån för miljön
              och steg för steg förbättra och förändra den föråldrade internationella
              havslagstiftningen.
            </seg>
            <seg n="8ae53c1c">
              En total ombearbetning, vilket skulle behövas, är utsiktslös.
              Därför är varje ny prövning, till exempel PSSA-processen i Östersjön
              och vilka ytterligare effektiva skyddsåtgärder vi föreslår och
              ansöker om och den process detta utlöser, så viktig.
            </seg>
            <seg n="818fdcc5">
              I klassningen av Östersjön som särskilt känsligt havsområde bör
              ytterligare effektiva skyddsåtgärder prövas från fyra områden:
              minimikrav på skeppskonstruktion, kvalitet på besättning, lagligt
              ansvar och reglering från strandstaterna, till exempel lotskrav.
              Regeringen har vid ett flertal tillfällen under mandatperioden
              uttalat att kampen för att rädda den hårt utsatta Östersjön och
              havsmiljöarbetet är prioriterad. Nu är det skarpt läge, och dessa
              uttalanden prövas i ljuset av de skyddsåtgärder som man föreslår.
              Det är därför beklagligt att man i ansökan inte lägger sig på
              en högre nivå än de i och för sig nödvändiga förändringarna med
              nya separationssystem, förändrad ruttdragning och områden som
              ska undvikas.
            </seg>
            <seg n="73cb2343">
              Herr talman! I båda de grunddokument som reglerar PSSA-verktyget,
              IMO:s resolution A927 och vägledningsdokumentet för framställande
              av PSSA-ansökningar till IMO, ges möjlighet att ansöka om åtgärder
              som är inom IMO:s kompetens. Är det statsrådets uppfattning att
              inte krav på fartygskonstruktion, besättningens utbildning och
              ekonomiskt ansvar för skador ingår i IMO:s kompetens?
            </seg>
            <seg n="8a50792e">
              I interpellationssvaret förutsätts att det finns hinder och problem
              med att få in ytterligare effektiva skyddsåtgärder, och sådana
              kan finnas. Detta får inte i det akuta läge som Östersjön befinner
              sig i hindra att vi sänder mycket kraftfulla signaler in i systemet.
              Vi måste, som bland annat Frankrike gjorde, våga kräva det vi
              anser behövs och sedan kanske acceptera att vi i första rundan
              inte får allt.
            </seg>
            <seg n="d0f287cb">
              I den resolution som antogs vid den 13:e parlamentariska Östersjökonferensen
              i slutet av augusti i Bergen uppmanades de respektive regeringarna
              just att stödja införandet av ytterligare effektiva skyddsåtgärder
              vid Östersjöns klassning som ett särskilt känsligt havsområde.
            </seg>
          </u>
          <note type="speaker" n="897305b3">
            Anf. 127 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-ae6a4d973ff85a1c-5" n="3337386f" next="i-baa241eb8713311c-5">
            <seg n="23458445">
              Herr talman! Så sent som i december förra året hade Sjöfartsverket
              en hearing där både riksdagsutskott och departement och många
              intresseorganisationer deltog. Då redogjorde de väldigt grundligt
              för det arbete som nu pågår med PSSA-åtgärder. Jag tror att de
              också delade upp sin information väldigt tydligt i vilka åtgärder
              som är möjliga nu enligt det regelverk som IMO har. Där gick de
              då igenom de arbetsgrupper som kommer att föreslå till exempel
              trafikseparationer i fråga om olika öar, vilket rör Sverige i
              allra högsta grad runt både Gotland och Bornholm, och djupvattensrutter
              och mycket annat.
            </seg>
            <seg n="86387419">
              Det arbetet betyder inte att vi inte också driver andra frågor,
              och många av de frågor som Sverker Thorén pekar på, nämligen krav
              på fartygens konstruktion och krav på utbildning, är sådana frågor
              som Sverige har drivit och fått in i de överenskommelser som nu
              gäller på EU-nivå.
            </seg>
            <seg n="7dbb33d7">
              Vi tog tillfället i akt att verkligen skynda på de andra medlemsländerna
              i ljuset av de katastrofer som hände när fartyg gick på grund
              utanför till exempel Spaniens kust, då alla var djupt skakade
              över vilka konsekvenser det förde med sig. Vi blev sedan påminda
              om det här hemma i Sverige när vi fick plocka olja utefter Skånes
              kust efter ett fartyg. Det gick visserligen inte på grund på svenskt
              vatten, men det visar att miljöfrågorna är ett globalt problem
              och att vi då har ett gemensamt ansvar.
            </seg>
            <seg n="df7db71e">
              I EU arbetar vi dessutom nu med ett nytt direktiv för båtar i
              sjönöd. Vi ska ha gemensamma regler för vilka åtaganden länder
              ska ha, så att vi till exempel inte behöver se den olycka som
              hände utanför Spaniens kust en gång till. Där tog nämligen inte
              den spanska regeringen emot det fartyg som hade behövt gå in i
              en nödhamn.
            </seg>
            <seg n="61ce39d2">
              Krav på fartygens konstruktion är viktigt, och krav på besättningen
              ombord är viktigt. Nu har vi kravet på dubbelskrov när fartygen
              går i våra gemensamma vatten och när man har kemikalier eller
              till exempel olja med sig. Men det räcker inte om den personal
              som är ombord på fartyget inte är utbildad och inte kan kommunicera
              på ett gemensamt språk, som då är engelska i sjöfarten precis
              som i luftfarten. De frågorna har vi drivit hårt i EU och också
              fått med oss.
            </seg>
            <seg n="aa98349f">
              Jag kan inte låta bli att också ställa en fråga. Sverker Thorén
              tycker att vi ska lägga oss på en högre nivå när det gäller PSSA-klassningen
              av Östersjön. Mot bakgrund av det som jag tror att Sverker Thorén
              tog del av vid Sjöfartsverkets genomgång i december och mot bakgrund
              av det jag har redogjort för, vilken laglig grund vi har att kräva
              åtgärder som IMO kan ta ställning till i dag, undrar jag: Är det
              Sverker Thoréns och Folkpartiets uppfattning att det är bättre
              att vi väntar med att klassa Östersjön som ett så kallat PSSA
              och att vi därigenom kan ställa högre krav? Eller är det bra om
              vi så fort som möjligt går fram och klassar Östersjön som ett
              PSSA och bestämmer oss för att efter det ändå driva ändringar
              i de regelverk som i dag ligger som rättslig grund för en PSSA-ansökan?
            </seg>
          </u>
          <note n="c2399196">
            Anf. 128 SVERKER THORÉN (fp):
          </note>
          <u who="ulrica_messing_7bb86f" xml:id="i-baa241eb8713311c-5" n="3337386f" prev="i-ae6a4d973ff85a1c-5">
            <seg n="21712f5f">
              Herr talman! Jag observerar att jag inte får något svar på min
              fråga om vad som ingår i de möjligheter som IMO ger att ställa
              högre krav på den här ansökan. Naturligtvis vill vi se en PSSA-ansökan
              snabbt, och vi har varit ytterst pådrivande i det här. Men vad
              jag nyss sade var att vi vill se en högre nivå.
            </seg>
            <seg n="bcceeace">
              I sitt interpellationssvar understryker infrastrukturministern
              regeringens bestämda uppfattning att Östersjön så snart som möjligt
              slutligt ska klassas som det här särskilda känsliga havsområdet,
              men klassningen är nästan bara en etikett. Det måste in något
              innehåll i det här också.
            </seg>
            <seg n="d3c3d883">
              Jag vill i det här sammanhanget påminna om den tredje delen i
              riksdagens tillkännagivande den 29 januari 2003 angående Östersjön
              och PSSA. Regeringen skulle prioritera arbetet med att ta fram
              förslag till de skyddsåtgärder som klassningen medger. Eftersom
              knappa tidsramar och så vidare lyfts fram i interpellationssvaret
              är detta viktigt. Nog borde det ha varit möjligt att sedan dess,
              alltså den 29 januari 2003, parallellt med övriga diskussioner
              ta fram, informera om och förankra ytterligare effektiva skyddsåtgärder
              både på tjänstemannanivå och på högsta politiska nivå i Östersjöländerna
              och andra för syftet viktiga nationer om uppdraget givits. Blev
              det givet?
            </seg>
            <seg n="b1d77253">
              Den 2 april 2004 godkände IMO i princip Östersjöländernas PSSA-ansökan,
              men först den 22 juli gav regeringen uppdraget åt Sjöfartsverket
              att i samråd med Kustbevakningen och Naturvårdsverket utarbeta
              förslag till tilläggsskyddsåtgärder. I de här direktiven skriver
              regeringen: Arbetet med att klassa Östersjön som PSSA har väckt
              stort intresse och engagemang även hos sjöfartsnäringen och miljörörelsen.
              I syfte att främja en öppenhet i arbetet med att skydda Östersjöns
              marina miljö bör Sjöfartsverket på lämpligt sätt hålla intresseorganisationerna
              informerade om det pågående arbetet.
            </seg>
            <seg n="e7eeef2f">
              I interpellationssvaret betonas starkt det angelägna i att berörda
              Östersjöstater deltar i samarbetet och förberedelserna med PSSA-frågan,
              vilket är en självklarhet. Men hur har den nationella förankringen
              skötts?
            </seg>
            <seg n="ee1ef3a5">
              När miljö- och jordbruksutskottet den 21 oktober, efter att tidigare
              ha hört Sjöfartsverket, kallade Greenpeace, Svenska Naturskyddsföreningen
              och Världsnaturfonden för att få deras synpunkter på arbetet som
              pågick visade det sig att de inte fått någon information eller
              möjlighet att lämna synpunkter. Kort efter detta kallades berörda
              utskott samt intresseorganisationer till ett informationsmöte,
              som Ulrica Messing här redogjorde för, den 16 december, alltså
              bara två månader innan förslaget på skyddsåtgärder skulle lämnas
              in. Anser statsrådet Messing att det är en tillräcklig nivå på
              information och möjlighet för intresseorganisationer att lämna
              synpunkter i denna viktiga fråga?
            </seg>
          </u>
          <note type="speaker" n="7900bc3f">
            Anf. 129 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-43" n="3337386f">
            <seg n="486cc473">
              Herr talman! Min grundinställning är att jag tror att det är
              bra med så mycket information som möjligt rent generellt. Det
              här är en angelägen fråga, och vi är många som är måna om att
              det arbete som vi nu har åtagit oss gemensamt runt Östersjön också
              blir väldigt bra. Jag ser förankringen, öppenheten i processen
              och information till alla intresserade som en fördel och inte
              som ett hot, och jag utgår från att Sjöfartsverket på olika sätt
              lever upp till skyldigheten att hålla intresseorganisationerna
              informerade om arbetet, så som det står i regeringens beslut.
            </seg>
            <seg n="5e9f3078">
              När det gäller innehållet i klassningen har vi, precis som Sjöfartsverket
              som ansvarar för arbetet från svensk sida, koncentrerat oss på
              att vidta åtgärder på de områden där det finns en rättslig grund
              enligt det regelverk som IMO har i dag. Det betyder inte det var
              jag noga med att säga också i min förra replik att vi tycker att
              det är tillräckligt på alla områden. Jag tycker att IMO ska kliva
              fram på en rad olika områden. Jag tror också att man kommer att
              göra det tack vara ett envetet arbete inte minst från oss länder
              runt Östersjön men också tack vare att vi har klivit fram många
              steg inom EU under de senaste ett och ett halvt åren när det gäller
              krav på sjöfarten. Och det gäller inte bara krav på fartygen eller
              på utbildning eller på nödhamnar utan också krav på varje nation
              som låter ett fartyg gå under deras flagg. Man måste ta ett ansvar
              för att de fartyg som går under svensk flagg är fartyg som vi
              tror är bra att arbeta på men också bra att frakta gods på. Det
              har varit för enkelt för en del flaggstater att bara flagga in
              fartyg och sedan strunta i om de fartygen är miljöfarliga eller
              om de är arbetsmiljöfarliga. Nu har vi gemensamma regler för det
              inom EU. Jag vill att många av de frågor som vi verkligen har
              lyckats nå framgång i inom EU under de senaste åren också ska
              påverka det arbete som vi har inom IMO. Även om jag tycker att
              vi skulle kunna ha en än vassare PSSA-ansökan än som vad nu är
              möjligt mot det regelverk som finns är jag ändå övertygad om att
              det är bättre att ta det här första steget och sedan fortsätta
              att driva krav och åtgärder. Vi kan till och med skicka med dem
              samtidigt som vi lämnar in PSSA-ansökan, på ytterligare förändringar
              som vi tycker att IMO skulle driva i framtiden. Men jag vill inte
              avvakta vår PSSA-ansökan för att vänta på att få gehör för andra
              frågor som vi tycker är viktiga. Jag är beredd att börja med de
              åtgärder som nu krävs, och jag tycker att vi har gjort en rad
              viktiga framsteg runtomkring Östersjön. Någonting som är oerhört
              positivt är naturligtvis att också Ryssland deltar i vårt arbete.
            </seg>
          </u>
          <note n="90c93c13" type="speaker">
            Anf. 130 SVERKER THORÉN (fp):
          </note>
          <u who="sverker_thoren_9c748d" xml:id="i-ce8869eb5732c56a-0" n="3a0f084b">
            <seg n="605006fb"/>
            <seg n="f94dadfe">
              Herr talman! Det är här våra skillnader i bedömningar av politiska
              möjligheter och hur man ska driva frågorna blir tydliga. Nuvarande
              regelverk ger alltså möjlighet att använda de här åtgärderna i
              en ansökan, som jag nyss angav. Ulrica Messing vet också att förändringar
              är på gång. Vi vet inte vad vi får, så därför vill vi att man
              ska driva på det här.
            </seg>
            <seg n="96a70e9d">
              Det vore intressant att få en dagsnotering på hur läget med nödhamnarna
              är, eftersom vi har drivit den frågan länge. Vi fick efter långt
              om länge en utredning som skulle säkerställa att vi inte släpade
              dåliga tankbåtar mellan hamnarna i Sverige som skedde utanför
              Spaniens kust. Det vore jag tacksam för.
            </seg>
            <seg n="08c95a0b">
              Jag kan konstatera att enskilda ledamöter, partier och även kammaren
              som helhet har engagerat sig hårt i den här frågan, kanske hårdare
              än regeringen. Eftersom regeringen lägger ribban för ytterligare
              effektiva skyddsåtgärder för lågt finns all anledning att kammaren
              fortsätter att engagera sig i att bevaka och beveka regeringen
              och Ulrica Messing att man uppfyller vad som sägs i det intepellationssvar
              som jag har fått. Där står så här: Sverige kommer tillsammans
              med övriga Östersjöländer också i fortsättningen lämna förslag
              till IMO om nya åtgärder för att stärka sjösäkerheten i Östersjöområdet.
            </seg>
          </u>
          <note type="speaker" n="29ede744">
            Anf. 131 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-44" n="3337386f">
            <seg n="4dbdf0af">
              Herr talman! Ja, det kommer vi att göra. Vi har träffats tidigare
              i interpellationsdebatter kring den här frågan. Jag utgår från
              att Sverker Thorén kommer att fortsätta att interpellera mig i
              den frågan. Jag tar det som ett tecken på att vi båda tycker att
              det här är viktigt. Det är oerhört viktigt att vi har lyckats
              få en uppslutning runt alla länder kring Östersjön för att ställa
              särskilda krav på de fartyg som ska gå i våra vatten. När vi inte
              lyckas med det säger vi att det inte spelar någon roll var fartyget
              är flaggat eller var olyckan händer. Vi får ändå vara beredda
              att gripa in och hjälpas åt. Det är klart att vi också i framtiden
              ska vara beredda att hjälpas åt om det händer en olycka, men vi
              måste göra vad vi kan för att minska riskerna och sårbarheten,
              som ju ändå stora olyckor, inte minst till havs, för med sig.
              Vi ska ta ett gemensamt ansvar på det sättet för vår miljö.
            </seg>
            <seg n="7132e60f">
              I maj förra året gav vi ett uppdrag till både Kustbevakningen
              och Sjöfartsverket att komma med regler kring hur vi förbättrar
              just skyddade platser för fartyg i nöd. I det arbetet ingår också
              Räddningsverket. Deras redovisning och slutuppdrag kommer till
              mig och regeringen i februari månad. Så jag återkommer gärna lite
              senare med konkreta åtgärder med anledning av de besluten.
            </seg>
            <seg n="5cdb0217">
              Jag tror inte att någon i denna kammare har missat alla de frågor
              som vi har drivit nu, inte minst på EU-nivå, kring hårdare regler
              för sjöfarten. Jag tror inte att det är någon i denna kammare
              som inte tycker att vårt nästa steg, nämligen PSSA-ansökan om
              Östersjön, är ett dåligt steg. Det betyder inte att det är det
              sista steget. Det är fortfarande många åtgärder som ska vidtas,
              men det är viktigt det vi nu går in med tillsammans.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="6551854c">
            13 § Svar på interpellation 2004/05:295 om tung trafik i vinterväglag
          </note>
          <note type="speaker" n="a6254f3c">
            Anf. 132 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-45" n="3337386f">
            <seg n="cb491902">
              Herr talman!
            </seg>
            <seg n="cd1bc534">
              Helene Petersson har frågat mig vilka åtgärder jag är beredd
              att vidta på nationell nivå och på EU-nivå för att skärpta krav
              på utrustning för tung trafik i vinterväglag ska kunna införas.
            </seg>
            <seg n="3acc74f4">
              Frågan har ställts mot bakgrund av de trafikproblem som uppstod
              i början av vecka 48 i trakterna kring Jönköping.
            </seg>
            <seg n="84111524">
              Jag vill först understryka att jag delar Helene Peterssons uppfattning
              att den tunga trafiken behöver framföras på säkrast möjliga sätt.
              För att lyckas med det behöver vi titta på flera olika delar.
            </seg>
            <seg n="55476117">
              För fordon med en totalvikt över 3,5 ton finns inget krav på
              vinterdäck. På Vägverkets uppdrag genomförde därför Väg- och transportforskningsinstitutet
              (VTI) en undersökning om effekterna av vinterdäcksanvändning på
              tunga fordon. Resultatet av den undersökningen, som redovisades
              i februari år 2000, gav inget stöd för att användning av vinterdäck
              på tunga fordon skulle kunna minska olycksrisken.
            </seg>
            <seg n="8a282b4a">
              Den undersökningen visade samtidigt att det inte heller är samhällsekonomiskt
              motiverat att införa ett krav på användning av vinterdäck för
              dessa fordonskategorier. Utifrån de studierna finns det för närvarande
              inga planer på att införa ett sådant krav.
            </seg>
            <seg n="3d66157f">
              Däremot anser jag att vi kan öka säkerheten genom andra åtgärder,
              exempelvis förbättrad fordonsutrustning. Det kan handla om elektroniska
              stabiliseringprogram som anpassar fordonens fart till rådande
              vägförhållanden. Det kan handla om säkrare däck som är utrustade
              med automatiska lufttrycksmätare. En introduktion av mjukare fordonsfronter
              på tunga fordon är en annan viktig säkerhetshöjande konstruktion.
            </seg>
            <seg n="32741d02">
              Jag vill också understryka betydelsen av bättre utbildning av
              förare och bra drift och underhåll av våra vägar. Det är centralt
              att lastbilschaufförer har en gedigen utbildning för att klara
              alla situationer och väderlekar.
            </seg>
            <seg n="13c318d3">
              Eftersom en stor del av vårt lands gods rör sig över landgränser
              är det också viktigt att vi lyckas skapa gemensamma säkerhetslösningar
              som fungerar inom hela EU. För närvarande pågår behandlingen av
              ett förslag till EG-direktiv om kompetens och utbildning av yrkesförare
              av fordon för gods- eller persontransporter på väg. Avsikten är
              att fastställa en grundläggande kompetens, som bland annat ställer
              krav på att föraren behärskar fordonet vid olika väglag och vid
              olika väderleksförhållanden, samt krav på kontinuerliga fortbildningssystem.
              Sverige stöder ett snabbt införande av direktivet.
            </seg>
            <seg n="b487bf59">
              Jag vill också passa på att nämna att Vägverket arbetar med ett
              system för kvalitetssäkring av transporter för att underlätta
              för uppköparna av transporttjänster att välja operatörer med hög
              miljö- och säkerhetsprofil. I kvalitetssäkringssystemet ingår
              att aktörerna även tar hänsyn till väderförhållande när transporterna
              planeras.
            </seg>
            <seg n="d487d537">
              Avslutningsvis är det viktigt att understryka betydelsen av att
              utländska åkare nås av en god information om de svenska vägförhållandena
              under vintertid. Jag har därför föreslagit Vägverket att utforma
              en särskild information om detta riktad till de utländska operatörerna
              som verkar i Sverige under vintern.
            </seg>
          </u>
          <note type="speaker" n="61fa3bd7">
            Anf. 133 HELENE PETERSSON (s):
          </note>
          <u who="helene_petersson_b88ea5" xml:id="i-6a5647257694dba3-0" n="692b4f33">
            <seg n="96ed0a83">
              Herr talman! Tack statsrådet för svaret, både på min tidigare
              fråga jag har ju ställt en skriftlig fråga i det här ärendet också
              och nu på min interpellation.
            </seg>
            <seg n="78758fc5">
              Det är nog så som statsrådet säger, att utifrån Väg- och transportforskningsinstitutets
              undersökning finns det inte tillräckligt underlag att införa ett
              krav på vinterdäck även för tung trafik. Jag har tagit del av
              utredningen, och jag ser också, som VTI själva påpekar, att undersökningen
              inte på något sätt är heltäckande. Det är en undersökning som
              baseras enbart på svenska fordon, delvis gjord i samverkan med
              och på Svensk Bilprovning. Man säger i rapporten: Resultaten har
              en betydande statistisk osäkerhet och ger i vilket fall inget
              stöd för att dra några slutsatser beträffande bättre trafiksäkerhet
              om vinterdäck används på is- och snöväglag i stället för sommardäck.
              En möjlig förklaring till detta kan vara att åkeribranschen och
              bussnäringen väl anpassar sina däckval till den miljö respektive
              fordon färdas i.
            </seg>
            <seg n="6fa2c0e7">
              Undersökningen visar alltså att de flesta av de svenska fordonen
              är utrustade för vinterväglag. De har däck med ett mönsterdjup
              som i över 60 % av fallen ligger över tio millimeter och i de
              andra ligger någonstans mellan fem och tio millimeter, också däck
              med en mjukare gummiblandning. De flesta svenska och även övriga
              nordiska fordon är alltså utan ett lagkrav anpassade för transporter
              på diverse olika vägar av olika standard, också för vinterväglag.
            </seg>
            <seg n="aafadb3a">
              Men vi ser alltså en ökning av utländsk trafik. I dag transporteras
              ca 92 % av godsvärdet genom Sverige via den tunga trafiken. En
              stor del av det här kommer in via södra Sverige.
            </seg>
            <seg n="04cbde09">
              Grunden för min fråga och min interpellation har varit de snöoväder
              som drabbat mitt län, alltså Jönköpings län, sedan november. När
              jag skrev den första frågan var det den 22 november då hela Jönköping
              stod stilla, E 4 och väg 40 i över tre timmar. De blockerades
              fullständigt.
            </seg>
            <seg n="61afd35d">
              Det har ju knappt varit någon vinter över huvud taget. Vi har
              haft några snöoväder. Varje gång det har kommit snö jag pratar
              då om två tre centimeter går radions trafikredaktion ut och meddelar
              att långtradare står fast i backarna runt Jönköping eller i övriga
              delar av länet.
            </seg>
            <seg n="bc76ab4a">
              De fordon som står still är i de flesta fall de lågbyggda trailerdragarna
              med hårda däck med litet mönsterdjup. Det är inte olagligt, eftersom
              vi i dag inte har några krav på mönsterdjup över 1,6 mm, det vill
              säga det som gäller för sommardäck. Ändå är man inte utrustad
              för att klara ett litet väderomslag.
            </seg>
            <seg n="bb8b873c">
              Det är bra som statsrådet säger att man arbetar på ett EU-direktiv
              om kompetens och utbildning av yrkesförare, och att Sverige stöder
              ett snabbt införande. Förarutbildning är viktig.
            </seg>
            <seg n="d7bce809">
              Min fråga är också: Ser statsrådet några möjligheter att inom
              EU även ta upp en diskussion om den utrustning som bör finnas
              på tung trafik för att den ska vara anpassad till olika väderförhållanden
              och för att få en säkrare trafikmiljö och en kvalitetssäkrad transport?
            </seg>
          </u>
          <note type="speaker" n="a2bfdb25">
            Anf. 134 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-46" n="3337386f">
            <seg n="1b87ed60">
              Herr talman! Det är naturligtvis ett viktigt ansvar för oss transportministrar
              att på EU-nivå diskutera trafiksäkerhet kopplat till de tunga
              fordonen. Precis som Helene Petersson säger ser vi mer och mer
              trafik mellan länderna. Det är ju en utveckling som vi på många
              sätt uppskattar, nämligen en ökad rörlighet. Det ställer också
              krav.
            </seg>
            <seg n="2da30a98">
              Jag har till exempel i arbetet med trafiksäkerhet haft samtal
              med många aktörer om att många åkare som kommer till Sverige med
              färjor dricker alkohol på arbetstid. Vi har under hösten och vintern
              blivit påminda om flera svåra olyckor där förare varit uppenbart
              påverkade. Det är inte acceptabelt, och ytterligare ett bevis
              på gemensamma frågor som vi måste hantera inom EU.
            </seg>
            <seg n="38b0a90c">
              Trafiksäkerhet handlar om mycket. Det är fordonens utrustning
              samt förarens utbildning och attityd.
            </seg>
            <seg n="e31b4195">
              Det enkla är det svåra. En gyllene regel till oss alla är ju
              att alltid anpassa hastigheten och körningen efter vädret och
              väglaget. Vi vet att det ibland är lättare sagt än gjort. Det
              är ändå den principen som måste gälla med det geografiska läge
              som Sverige har och med de väderomsvängningar vi kan se. Vi har
              ibland väldigt kraftiga oväder som är svåra att förbereda sig
              för.
            </seg>
            <seg n="b14de607">
              I Norge har man till exempel en lag om snökedjor i tunga fordon.
              Det tror jag inte är aktuellt i Sverige. Det går inte att jämföra
              Sveriges geografi med den norska. I Finland har man inte heller
              krav på snökedjor. Jag tror att de nackdelar som snökedjor skulle
              föra med sig för fordonet och slitage på däcken och slitage på
              vägarna inte skulle vägas upp av fördelen eller beredskapen.
            </seg>
            <seg n="94b0c754">
              Det finns skäl för oss att titta på vilka krav vi kan ställa
              gemensamt på fordonens utrustning inom EU för att minska den risk
              för olyckor som vi ser runtomkring i länderna.
            </seg>
            <seg n="a5f7fbbc">
              Jag tror att det mer handlar om teknik i fordonen än ytterligare
              krav på däcken. Vi kan med ny teknik påverka både hur vi använder
              fordonen och till exempel informera om vilket väglag chauffören
              kommer att möta när han passerar gränsen.
            </seg>
            <seg n="7f906567">
              Jag tror att ny teknik är en del av den lösning som ligger hos
              oss transportministrar, och det ständiga arbetet med trafiksäkerhet
              kopplat till exempelvis alkohol är en annan viktig fråga.
            </seg>
          </u>
          <note type="speaker" n="6958f893">
            Anf. 135 HELENE PETERSSON (s):
          </note>
          <u who="helene_petersson_b88ea5" xml:id="i-6a5647257694dba3-1" n="692b4f33">
            <seg n="f394698b">
              Herr talman! Jag tror också att det är bra med de åtgärder som
              statsrådet nämner: förbättrad fordonsutrustning och elektroniskt
              stabiliseringsprogram.
            </seg>
            <seg n="db2cd406">
              Det finns också annat, såsom hur tungt lastad bilen och trailern
              är och hur man har lastat den. Det är också något som vi kanske
              bör ge bättre utbildning på.
            </seg>
            <seg n="1d9bc57a">
              Framför allt gäller det farten. I undersökningen tar man upp
              att om man har vinterdäck på tror man att man är säkrare och då
              ökar man farten. Samtidigt säger undersökningen att om man har
              vinterutrustade däck och behåller farten blir det en trafiksäkrare
              miljö.
            </seg>
            <seg n="cd772049">
              Jag kan inte lämna däckens beskaffenhet. Jag envisas med det.
              Det är inte krav på dubbdäck. De ger ett slitage på vägarna, det
              blir buller och andra arbetsmiljöproblem. Men med dem får man
              maximal säkerhet. Det är nog omöjligt att få ett sådant krav.
              I Tyskland är det ju tvärtom så att man inte får använda dubbdäck.
            </seg>
            <seg n="b9089c29">
              Ett friktionsdäck med kraftigt mönsterdjup det är det jag efterlyser.
              Man pratar om vilken hårdhet slitbanegummit har. Jag är inte så
              oerhört insatt i alla däckfunktioner, men gummits beskaffenhet
              har väldigt stor betydelse och också hur mönstret på däcket är
              utformat. Jag vet inte hur mycket forskning som förekommer kring
              detta, men jag kan tänka mig att det är en del.
            </seg>
            <seg n="7c1e3f69">
              Den uppföljning som gjorts kring vinterdäckslagen för fordon
              under tre och ett halvt ton som vi har haft ett par år har faktiskt
              visat på en ökning av trafiksäkerheten. Det finns ju en stor risk
              att personbilarnas trafiksäkerhet och grepp på snö- och vinterväglag
              är avsevärt mycket bättre så att vi riskerar att få tung trafik
              bakom ryggen och bli påkörda bakifrån.
            </seg>
            <seg n="78fadec3">
              Man har visat på minskade personskadeolyckor med upp till 7 %
              i södra Sverige sedan vi införde denna lag. I Danmark har man
              inte någon lag. Där är det tvärtom. Där ökar personskadorna när
              det gäller trafikolyckor på vinterväglag.
            </seg>
            <seg n="cb506e72">
              Rapporten tar också upp fortsatt forskning och att man vidare
              bör studera säkerhetseffekterna genom att göra en olycksstudie
              där man studerar olyckor där däcken kan ha inverkat på olycksförloppet.
              Studien bör också omfatta hur fordonen uppförde sig och hurdant
              väglaget var.
            </seg>
            <seg n="7f46292b">
              Vet statsrådet om det pågår någon sådan studie och om man har
              fortsatt undersökningen?
            </seg>
            <seg n="bbec394f">
              Statsrådet nämnde, och jag gjorde det också i mitt tidigare anförande,
              nordiska fordon.
            </seg>
            <seg n="d117e6f2">
              Vid samtal med vår polismyndighet får man veta att det oftast
              är nordiska fordon som klarar sig och är väl utrustade. En undersökning
              från Finland pekar på att tung trafik har behov av bra friktion.
              I Danmark har, som jag sade tidigare, personskadorna ökat.
            </seg>
            <seg n="03933af7">
              Finns det några slutsatser man kan dra av detta, som kan kopplas
              till den tunga trafiken? Har statsråden i de nordiska länderna
              något samarbete i den här typen av frågor?
            </seg>
          </u>
          <note type="speaker" n="b93107a4">
            Anf. 136 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-47" n="3337386f">
            <seg n="92eb3441">
              Herr talman! Jag kan inte svara på om undersökningen eller studien
              har fortsatt. Jag får be Helene Petersson återkomma med en skriftlig
              fråga så ska jag ta reda på svaret till dess.
            </seg>
            <seg n="e8f4fb67">
              Vi har inom Norden ett väldigt bra samarbete på transportministernivå.
              Vi träffas regelbundet, inte bara när vi har en gemensam dagordning
              kring de nordiska ministermötena, utan också när vi vill fördjupa
              oss i gemensamma frågor.
            </seg>
            <seg n="b18b61f9">
              Jag hade alla mina nordiska kolleger här i Sverige och lärde
              om alkolås och den nya teknik som både Volkswagen och Saab har
              utvecklat med att ha alkolåset i nyckeln. Det är ett jättebra
              exempel på hur vi gemensamt kan driva fram en teknikutveckling
              också på politisk nivå genom att prata om möjligheten till alkolås
              och påminna om att på alla områden minimera riskerna för olyckor
              och använda ny teknik.
            </seg>
            <seg n="06c6b4a1">
              Det finns erfarenheter att lära av varandra när det gäller just
              tunga fordon. En sådan fråga som vi har diskuterat en del och
              som vi sedan gemensamt har lyft på EU-nivå är kopplingen till
              körtider och utbildningskrav på förare.
            </seg>
            <seg n="6cbfc7de">
              Man kommer aldrig ifrån att om man ska sitta som chaufför i ett
              så tungt fordon har man ett stort ansvar. Det är orimligt att
              ta det ansvaret om man inte har fått utbildning kring vad man
              ska göra om fordonet börjar sladda eller något annat. Det är starka
              krafter som sätts i gungning. Det arbetet kommer att fortsätta.
            </seg>
            <seg n="8363fdaf">
              Det har pågått mycket forskning kring däck och deras olika kvaliteter
              och vad som är bra och vad som är dåligt. Jag försöker ta till
              mig det allteftersom det dyker upp aktuella frågor.
            </seg>
            <seg n="dc826500">
              Jag utgår ifrån att inte bara VTI utan också många andra, alltifrån
              motortidningar till biltillverkare, kommer att fortsätta att forska
              kring detta.
            </seg>
            <seg n="dc5b85a4">
              Möjligheten att minska riskerna för olyckor kommer ständigt att
              öka.
            </seg>
          </u>
          <note type="speaker" n="d6c55fd7">
            Anf. 137 HELENE PETERSSON (s):
          </note>
          <u who="helene_petersson_b88ea5" xml:id="i-6a5647257694dba3-2" n="692b4f33">
            <seg n="d50f7f1f">
              Herr talman! Jag tror också på ett gemensamt arbete inom EU.
              Vi har så mycket gränsöverskridande transporter i dag att vi måste
              arbeta på det.
            </seg>
            <seg n="0321e070">
              Det finns, som statsrådet sade, särregler. Norge har sina snökedjor.
              Jag tror kanske inte heller att det är den perfekta lösningen
              för Sverige.
            </seg>
            <seg n="89bb35bd">
              En sak som jag dök på under julen var att vissa länder har krav
              på reflexväst i bilen, bland annat Portugal. Det tycker jag var
              en bra idé som vi skulle kunna anamma här också. Händer det en
              olycka är det bra att vi syns, och då är reflexvästen en bra sak.
            </seg>
            <seg n="ba869113">
              Jag skulle ändå inte se det som helt fel om vi från Sveriges
              sida ställde krav på bättre utrustning för vinterväglag när det
              gäller fordon som framförs på våra vägar. Återigen vill jag då
              ta upp ökat mönsterdjup, mjukare gummi i däcken och möjligtvis
              också snökedjor, fast på den punkten är jag lite tveksam. Jag
              vill dock absolut inte förringa de andra förslag som statsrådet
              har kommit med eller de arbeten som pågår. Jag tror att vi måste
              jobba med detta på många håll.
            </seg>
            <seg n="6bac9db2">
              Jag tackar för debatten och ber statsrådet ta med sig mina synpunkter
              i den fortsatta hanteringen.
            </seg>
          </u>
          <note type="speaker" n="b41f1de9">
            Anf. 138 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-48" n="3337386f">
            <seg n="17f5fa21">
              Herr talman! Det ska jag göra. Jag tar med mig de synpunkterna.
            </seg>
            <seg n="3623cbf9">
              Jag tror att frågor kopplade till trafiksäkerheten är någonting
              som angår oss alla, oavsett om det är tung trafik eller personfordon.
              Jag tror också att den bästa vägen att driva frågan om ständigt
              högre krav på fordonens konstruktion, utbildning och mycket annat
              är just genom EU. Vi kommer att få se fler och fler utländska
              cabotage i Sverige, och då måste vi inte bara ha tydliga svenska
              regler för hur de ska se ut och hur de ska färdas utan också gemensamma
              regler inom EU, naturligtvis till gagn för oss alla. Vi kommer
              alltså att fortsätta att driva de frågorna gemensamt.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="a3c9b543">
            14 § Svar på interpellation 2004/05:299 om Öresundsintegrationen
          </note>
          <note type="speaker" n="1c6ee34b">
            Anf. 139 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-49" n="3337386f">
            <seg n="b4056ef2">
              Herr talman! Christer Nylander har frågat mig dels vilka åtgärder
              jag ska vidta för att sänka taxorna på Öresundsbron, dels vilka
              ytterligare åtgärder jag ska vidta för att gynna den regionala
              tillväxten i Öresundsregionen.
            </seg>
            <seg n="3733010a">
              Interpellationen är ställd mot bakgrund av att den danske trafikministern
              Flemming Hansen har framfört att han vill att taxorna på Öresundsbron
              ska sänkas i syfte att öka integrationen i Öresundsregionen.
            </seg>
            <seg n="880a32bb">
              Jag tycker precis som Christer Nylander att det är glädjande
              att Öresundsbron har fått så positiva effekter på integrationen
              och utvecklingen av Öresundsregionen. Jag har uppmärksammat att
              min danske kollega i olika sammanhang fört fram att en sänkning
              av avgifterna på Öresundsbron skulle vara önskvärd. Jag välkomnar
              detta mot bakgrund av det tidigare danska motståndet mot att sänka
              priserna över bron.
            </seg>
            <seg n="6a647581">
              Öresundsbron med sina landanslutningar är ett gemensamt danskt-svenskt
              projekt som tillkommit genom ett mellanstatligt avtal som godkänts
              av det danska folketinget och Sveriges riksdag. Projektet har
              genomförts av Öresundsbrokonsortiet, som enligt avtalet självständigt
              ska ansvara för ägandet och driften av Öresundsbron. Konsortiet
              ägs till lika delar av den svenska och den danska staten genom
              dels ett danskt, dels ett svenskt statligt bolag. Förbindelsen
              har finansierats med lån upptagna på de nationella och internationella
              kapitalmarknaderna med solidariska statsgarantier från de två
              staterna. Intäkterna från broavgifterna på vägtrafiken och tågtrafiken
              ska täcka löpande omkostnader och säkra återbetalningen av lånen.
              För tågtrafiken betalar Banverket och Bane Danmark en fast årlig
              avgift på 500 miljoner danska kronor till konsortiet. År 2004
              är första året som skulden har kunnat börja amorteras. Det är
              mycket glädjande eftersom det enligt de ursprungliga planerna
              skulle inträffa först om ytterligare några år.
            </seg>
            <seg n="1f6a5535">
              Konsortiet för en aktiv taxepolitik för vägtrafiken med olika
              former av rabatter för att stimulera den regionala trafiken men
              med målet att kunna finansiera både underhåll och amorteringar
              av bron.
            </seg>
            <seg n="f2e691e3">
              Personbilstrafiken över bron kan uppdelas i regional trafik och
              internationell semestertrafik. Semestertrafiken är i det närmaste
              konstant, medan den regionala trafiken har fördubblats på tre
              år. Pendlingstrafiken har ökat mer än fem gånger under de senaste
              åren och utgör nu 20 % av personbilstrafiken på bron. Ökad biltrafik
              har också lett till lägre biljettpriser. Tågen har ett gemensamt
              trafikupplägg med förhållandevis låga taxor, och tågresandet har
              en stadig tillväxt med ca 10 % per år.
            </seg>
            <seg n="06e7c520">
              Av det jag nu beskrivit framgår att det är Öresundsbrokonsortiet
              som beslutar om priset för att åka på bron. Hur mycket priset
              kan sänkas avgörs av hur mycket resandet ökar. Konsortiet måste
              få in tillräckliga intäkter för att finansiera bron.
            </seg>
            <seg n="ad91d549">
              Avslutningsvis vill jag understryka att regeringen särskilt bevakar
              utvecklingen av integrationen i Öresundsregionen. En fortsatt
              harmonisering av regler och villkor för att bo, arbeta och studera
              i södra Sverige och på Själland är en viktig fråga som bevakas
              av både den svenska och den danska regeringen.
            </seg>
          </u>
          <note type="speaker" n="2db9b806">
            Anf. 140 CHRISTER NYLANDER (fp):
          </note>
          <u who="christer_nylander_7e0a9f" xml:id="i-24858ee0a2744017-0" n="c513dfb8">
            <seg n="1cf80589">
              Herr talman! Jag tackar för svaret.
            </seg>
            <seg n="608c17c9">
              Det pågår en annonskampanj i Skåne just nu; jag tror i alla fall
              att det är mest i skånska tidningar. Bland annat sägs det att
              folk ska ha råd att vara goda vänner. Det tycker jag låter klokt.
              Vidare heter det: Bron gillar inte när pengar ställer till det
              goda vänner emellan.
            </seg>
            <seg n="025c9395">
              Det kostar 570 kr att åka och besöka en god vän på andra sidan
              Öresund. Den goda vännen kan bo två mil bort, men ändå kostar
              det 570 kr tur och retur. Är det en rimlig summa om man vill besöka
              goda vänner?
            </seg>
            <seg n="40571975">
              Den danske trafikministern Flemming Hansen lyfte för ett par
              veckor sedan upp priset på Öresundsbron på dagordningen igen.
              Jag blev väldigt glad när han gjorde det, för då öppnades ett
              möjlighetens fönster. Åtminstone var vi många som trodde det.
              Vi tänkte att nu kan det kanske ske, lite grann som i den här
              reklamfilmen: Plötsligt händer det.
            </seg>
            <seg n="dffab9aa">
              Tidigare har vi nämligen hört den svenska regeringen skylla på
              den danska. Man har sagt att danska regeringen är motvillig att
              sänka priset. Våra svenska näringsministrar har gång på gång under
              flera år krävt sänkt brotaxa. Bland annat har Leif Pagrotsky gjort
              det. Nu fanns den chansen. Nu öppnades den möjligheten men icke.
              Det blev inte så. Vi var väldigt många som blev besvikna när medieuppgifterna
              kom att den svenska regeringen tillbakavisade förslaget.
            </seg>
            <seg n="a81d35c0">
              Det verkar nu också som om interpellationssvaret bekräftar den
              bilden. Jag är inte alldeles säker på hur jag ska tolka svaret.
              Ulrica Messing säger att hon välkomnar den danske ministerns utspel,
              men samtidigt svarar hon inte på utspelet. Det finns ingenting
              i svaret som säger att Ulrica Messing är beredd att ta initiativ,
              att ta den utsträckta handen från Flemming Hansen.
            </seg>
            <seg n="57bbd1f0">
              Detta reser en del frågor, först naturligtvis varför man inte
              tycker att det är en bra idé att sänka brotaxan. Det reser också
              frågan om det man sade tidigare inte betydde någonting alls. När
              man tidigare beskyllde danskarna för att det var de som såg till
              att det inte blev någon sänkt brotaxa, var det bara ett utslag
              av den skylla-ifrån-sig-sjuka som verkar ha blivit så vanlig i
              Regeringskansliet?
            </seg>
            <seg n="443a51c3">
              Det är konstigt att Ulrica Messing i svaret säger att hon välkomnar
              den danska omsvängningen samtidigt som den svenska regeringen
              inte verkar beredd att ta den utsträckta handen. Vad menar man
              egentligen med detta?
            </seg>
            <seg n="edb8a2dd">
              Jag skulle vilja ställa några mer specifika frågor: Tror Messing
              att lägre priser skulle ge ökad integration och högre tillväxt?
              Vill Messing att priserna ska vara lägre? Är Messing i så fall
              beredd att göra någonting för att se till att priserna faktiskt
              blir lägre?
            </seg>
            <seg n="20d46e24">
              Jag vill se en sänkt brotaxa, rätt rejält sänkt. Ska integrationen
              i Öresund fungera ordentligt som det var tänkt målet måste vara,
              tycker jag, att det ska vara lika enkelt att resa till goda vänner
              två mil västerut från Malmö som att åka två mil till Lund från
              Malmö borde också nolltaxa vara det självklara målet. Men så är
              det inte.
            </seg>
            <seg n="a18388a5">
              I min interpellation hade jag två frågor dels den om brotaxan,
              dels vilka ytterligare åtgärder regeringen är beredd att vidta
              för att se till att vi får fart i integrationsarbetet. Den frågan
              tycker jag kanske inte blev ordentligt besvarad.
            </seg>
            <seg n="5dd29341">
              Vi fick i dag en rapport från SBAB om regional konjunktur som
              visade att just Skåne de senaste två åren har varit den viktigaste
              tillväxtmotorn i Sverige. De kommande åren bedömer SBAB att Skåne
              och Helsingfors kommer att vara de två viktigaste tillväxtkrafterna.
              Då måste man också fundera på hur man ser till att de tillväxtkrafterna
              kan fungera riktigt ordentligt, och där är faktiskt möjligheten
              att resa till en god vän på andra sidan Öresund en viktig del.
              Den resan kan nämligen också leda till mycket annat som ger stark
              konjunktur och bättre välfärd i Sverige.
            </seg>
          </u>
          <note type="speaker" n="7c7803b9">
            Anf. 141 KENNETH LANTZ (kd):
          </note>
          <u who="kenneth_lantz_f46382" xml:id="i-2ce81e731bf2c55e-2" n="5936598f">
            <seg n="b4211ec9">
              Herr talman! Låt mig börja med att gratulera statsrådet Messing
              till insikten om betydelsen av en fortsatt positiv utveckling
              av integrationsarbetet i Öresundsregionen. Jag kan inte tolka
              det på annat sätt än att statsrådet ser frågan om Öresundsbron
              som en betydelsefull del av integrationen. En fortsatt harmonisering
              av regler och villkor för att bo, arbeta och studera runt Öresund
              är en annan betydelsefull aspekt i vårt fortsatta arbete med integrationen.
            </seg>
            <seg n="b2361090">
              En annan del av en hållbar utveckling av integrationen mellan
              Danmark och Sverige är likheten mellan brons betydelse i Malmöregionen
              och färjornas möjlighet att existera i norra Öresund. För oss
              som bor i norra delen av Öresundsregionen är såväl brons positiva
              utveckling som färjetrafikens fortsatta positiva utveckling av
              oerhört stort värde. Vi bör dock inte glömma bort det ursprungliga
              avtal som tecknades mellan länderna vid projekteringen av Öresundsbron.
            </seg>
            <seg n="5fb55c11">
              Den struktur av småföretagsbygd som faktiskt finns uppe i Helsingborgsområdet
              har alla förutsättningar att utvecklas om bara rättvisa och lika
              konkurrensvillkor ges. I den delen är det oerhört centralt att
              den paritetsprincip som upprättades i samband med att Öresundsbron
              beslutades och byggdes också i framtiden ska få lov att gälla,
              det vill säga broavgifterna ska inte kunna sättas på en sådan
              nivå att konkurrenssituationen snedvrids avseende färjetrafiken
              mellan Helsingborg och Helsingör.
            </seg>
            <seg n="5d3d0ef8">
              I det ursprungliga avtalet om Öresundsförbindelse ingick i ett
              protokollstillägg enligt vilken nivå färjetaxorna för sträckan
              HelsingborgHelsingör ska vara utgångspunkt för färjetrafiken och
              vägtrafiken. Det är punkt 3 i tilläggsprotokollet. Jag tror att
              det är bekant för ministern.
            </seg>
            <seg n="4f4da0dd">
              Jag skulle vilja fråga om paritetsprincipen fortsättningsvis
              kommer att gälla eller om det är nya avtal på gång.
            </seg>
          </u>
          <note type="speaker" n="aadb57fe">
            Anf. 142 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-50" n="3337386f">
            <seg n="03c16000">
              Herr talman! Som jag inledningsvis beskrev det i mitt svar på
              Christer Nylanders interpellation är det varken den svenska eller
              den danska regeringen som sätter priserna. Avtalet för bron är
              konstruerat så att avgifterna ska anpassas utifrån att man har
              råd att amortera och att man kan underhålla bron. Ju mer trafik,
              desto bättre blir förutsättningarna för lägre priser.
            </seg>
            <seg n="25e3e45e">
              Det som har oroat mig och många andra i regeringen tidigare har
              varit att den danska regeringen har signalerat att lägre priser
              inte är prioriterat. Man har velat hålla emot det. Medan jag tycker
              att det finns en självklar symbolik i hur många som har möjlighet
              att pendla och nivåerna på priserna.
            </seg>
            <seg n="90609a07">
              Trots att jag nu säger att regeringen inte på sitt bord lika
              lite som den danska regeringen och min kollega Flemming Hansen
              på sitt kommer att få upp frågan hur mycket det ska kosta att
              åka över till sina vänner på andra sidan Sundet vill jag ändå
              säga att kan man sänka priserna mot bakgrund av att trafiken har
              ökat tycker jag att det är oerhört positivt. Ju biligare det är
              att pendla, desto bättre.
            </seg>
            <seg n="bfb13fc7">
              Flemming Hansen är inte bara min kollega för transportfrågor,
              han är också kollega till Berit Andnor som ansvarig för de nordiska
              frågorna. Jag vet att Flemming Hansen och Berit Andnor träffas
              regelbundet för att just diskutera andra gemensamma frågor som
              rör integrationen över Öresund. Vi har tagit upp allt från teletaxor
              till arbetsgivaravgifter och mycket annat som har kommit som problem
              och som vi försöker hitta lösningar på i takt med integrationen.
              Vi kommer att fortsätta att hitta sådana frågor som måste beaktas
              och lösas på olika sätt. Men jag tror att Berit Andnor är bättre
              lämpad att svara exakt på vilka diskussioner som förs just nu
              om den fortsatta integrationen över Öresund utifrån det nordiska
              perspektivet.
            </seg>
            <seg n="4bd03054">
              På den fråga som Kenneth Lantz hade om avtalet vill jag svara
              att vi inte förbereder några nya konstruktioner i avtalet. Det
              avtal som tecknades då och som det sedan har kommit ett tillägg
              till gäller fortfarande. Att nu se mer trafik på bron är naturligtvis
              väldigt positivt, både biltrafik och tågtrafik. Det som är glädjande
              är att utvecklingen av tågtrafiken har givit en bestående tillväxt
              under åren, men nu tar också biltrafiken fart. Gör den det långsiktigt
              ser jag också fram emot lägre taxor.
            </seg>
          </u>
          <note type="speaker" n="7e740f1a">
            Anf. 143 CHRISTER NYLANDER (fp):
          </note>
          <u who="christer_nylander_7e0a9f" xml:id="i-24858ee0a2744017-1" n="c513dfb8">
            <seg n="f2a05a37">
              Herr talman! Detta är viktigt. Det är väldigt viktigt för Sverige
              att vi tar till vara varje regions chans att bidra till välståndet
              i Sverige. Vi ser att Skåne tillsammans med västra delen av Öresundsregionen
              har chans att bli ett jätteviktigt nordeuropeiskt tillväxtcentrum.
              Då måste vi fundera på hur vi kan ta den chansen på allra bästa
              sätt.
            </seg>
            <seg n="39df06c2">
              Jag vet att Berit Andnor har ansvar för att riva gränshinder
              och så vidare, men Ulrica Messing har ansvar för regional tillväxtpolitik.
              Det är den synvinkeln man också måste ha när man funderar på hur
              vi i Sverige kan se till att den östra och västra sidan av Öresundsregionen
              kan föras samman. Klarar vi att använda den växtkraft som finns
              i Skåne bidrar det också till svensk välfärd totalt.
            </seg>
            <seg n="675d2e30">
              Har man den insikten måste man kanske fundera på och dessutom
              dra slutsatsen att lägre priser på bron skulle öka integrationen
              och därmed öka tillväxten. Då kanske man måste fundera på hur
              detta kan bli en fråga som kommer på regeringens bord. Det finns
              idéer om att till exempel avprivatisera bron och forma ägandet
              av bron på ett annat sätt. Det skulle kunna innebära en möjlighet
              för regeringen att få upp frågan på sitt bord, om man verkligen
              vill använda den växtkraft som finns och se till att vi får ett
              lägre pris på bron och kunna se till att integrationen fungerar
              bättre.
            </seg>
            <seg n="56427e29">
              Det finns forskning som visar att redan en halvering av brotaxorna
              skulle ge samhällsekonomisk vinst. Den samhällsekonomiska vinsten
              skulle enligt den här forskningen vara ännu större om man fick
              nolltaxa. Kan regeringen tänka sig att göra en sådan utredning
              själv för att ta reda på om de forskningsrapporter som tyder på
              detta verkligen är rimliga? Jag skulle vilja ha besked i den frågan.
            </seg>
            <seg n="2184ef7f">
              Sverige behöver tillväxt. De 570 kr som det kostar att åka till
              sin vän på andra sidan Sundet är ett handelshinder. Precis som
              alla andra handelshinder stökar det till det när man vill ha tillväxt.
              Det är hinder för handel. Det är hinder för företag. Det är hinder
              för försäljning och affärer. Det är hinder för teater och kultur.
              Och det är hinder för att gå på en fotbollsmatch.
            </seg>
            <seg n="dc54b53a">
              Men det är också hinder på ett annat sätt. Låt mig, herr talman,
              styra in debatten på ett något annorlunda spår, men väldigt akut.
              I helgen ska Irak ha sitt första demokratiska val. Många hundratals
              irakier som bor i Sverige ska då gå och rösta. För dem som bor
              i södra Sverige innebär det att man ska ta sig till Köpenhamn
              för att rösta. De har redan varit över för ett par veckor sedan
              för att registrera sig. Det innebär att de betalar först 570 spänn
              tur och retur på bron för att registrera sig, sedan 570 spänn
              för att delta i det viktiga irakiska valet. Och detta är ett viktigt
              val.
            </seg>
            <seg n="8f1420af">
              Jag tror att det också är viktigt att Sverige och andra länder
              hjälper till och ser till att det valet blir lyckat. Andra regeringar,
              till exempel i Norge och i Danmark, ser till att hjälpa till så
              att det här valet kan bli lättare. Jag skulle vilja ställa frågan
              till den svenska regeringen. Är man beredd att lindra kostnaderna
              för irakier som måste åka till Köpenhamn och betala den dyra brotaxan
              för att uträtta sin medborgarplikt och delta i det irakiska valet
              och se till att det irakiska, demokratiska riktiga valet blir
              genomfört på ett bra sätt?
            </seg>
          </u>
          <note type="speaker" n="66ebd0fb">
            Anf. 144 KENNETH LANTZ (kd):
          </note>
          <u who="kenneth_lantz_f46382" xml:id="i-2ce81e731bf2c55e-3" n="5936598f">
            <seg n="6c99921b">
              Herr talman! Jag delar också Nylanders angelägna tankar om ett
              Skåne i tillväxt. Jag som bor uppe i norra delen av Öresundsregionen
              vill gärna se en hel, sammanhållen Öresundsregion. Jag ser det
              inte som någon motsättning mellan Malmö och Helsingborg eller
              mellan Köpenhamn och Helsingör utan det är viktigt att vi ser
              det som en helhet. Därför skulle jag vilja fråga om statsrådet
              också delar uppfattningen att man kan ha nytta av hela Öresundsregionen.
              Inte bara södra utan även den norra delen har en funktion att
              fylla, inte minst i integrationsarbetet. Men det finns också en
              arbetspendling av lång hävd uppe hos oss i den norra delen. Den
              får inte lov att brytas genom att konkurrenssituationen blir sådan
              att färjorna inte har något existensberättigande längre.
            </seg>
            <seg n="9461817c">
              För min del vill jag gärna se att såväl en bro som en färja blir
              ett kompletterande inslag i bilden runtomkring Öresund. Därför
              kan man fråga sig om infrastrukturministern också är inne på att
              vi ska ha en nollring runt Öresund, så att vi kan hjälpa till
              att få möjligheten att bygga en Europakorridor från Helsingfors
              och ned genom Europa som blir en mer effektiv järnvägssatsning.
              Finns nollringen med i era tankar? Då krävs det ju en järnvägstunnel
              uppe i den norra delen av Öresund. Det har uttalats positiva ordalag
              om detta av andra ministrar. Jag skulle också vilja höra om statsrådet
              är inne på den linjen.
            </seg>
          </u>
          <note type="speaker" n="90ecab86">
            Anf. 145 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-51" n="3337386f">
            <seg n="989d0c03">
              Herr talman! Nästa onsdag ska jag besöka Skåne för att på plats
              med många involverade diskutera mer av privata lösningar runt
              infrastrukturen. Christer Nylander har tidigare interpellerat
              mig om det. Men här noterar jag nu att Christer Nylander vill
              avprivatisera den Öresundsbro som vi debatterar.
            </seg>
            <seg n="04c9f879">
              Men jag tror att vi är överens om det stora värde som bron har.
              Jag tror också att vi är överens om att politiken ska inrikta
              sig på att, på samma sätt som vi nu försöker tona ned vikten av
              kommungränser och länsgränser för pendling, tona ned vikten av
              nationsgränser, både i södra Sverige, när det gäller södra eller
              norra delen av Öresundsregionen, och i norra Sverige där vi ser
              ett självklart samarbete över den svenska och finska gränsen eller
              över den svenska och norska gränsen. Vi har allt att tjäna på
              det.
            </seg>
            <seg n="7a586d68">
              Det är inte aktuellt att gå fram med nolltaxa på den infrastrukturen.
              Vi går snarare mot att hitta olika lösningar för att hjälpa till
              med finansiering av viktig infrastruktur. Vi ska inom inte alltför
              lång tid inviga Svinesundsbron. Det är en viktig länk i samarbetet
              mellan Sverige och Norge, och vi ska också finansiera bron med
              taxor.
            </seg>
            <seg n="a90d55d9">
              Kenneth Lantz pekar på att man inte ska fokusera allt arbete
              runt Öresund till den södra delen. Jag delar den uppfattningen.
              Det kan ibland låta slarvigt när man debatterar. Men jag tror
              inte att någon av oss vill ha den motsättningen. Regional utveckling
              är verkligen regional i dess rätta bemärkelse.
            </seg>
            <seg n="8f65a5fc">
              Precis som färjorna har spelat och fortfarande spelar en stor
              roll mellan Helsingborg och Helsingör spelar bron en viktig roll
              längre söderöver. Men det ena utesluter inte det andra. Samarbetet
              mellan Sverige och Danmark, som har pågått under lång tid, ska
              också fortsätta på olika sätt.
            </seg>
            <seg n="a1ec8ee1">
              Vi ska från svensk sida bidra till att man tar bort många av
              de administrativa hinder som finns. Men vi ska också se till att
              det samarbete vi har om Öresundsbron och konsortiet blir framgångsrikt
              så att vi kan öka trafiken och därmed hela tiden sänka priserna.
            </seg>
          </u>
          <note type="speaker" n="77a0222a">
            Anf. 146 CHRISTER NYLANDER (fp):
          </note>
          <u who="christer_nylander_7e0a9f" xml:id="i-24858ee0a2744017-2" n="c513dfb8">
            <seg n="f8cf7d52">
              Fru talman! Låt mig börja med att säga att jag delar Kenneth
              Lantz inställning att hela Skåne är viktigt. Det är lite ett ödets
              ironi att det är en helsingborgare och en kristianstadbo som här
              slåss om Öresundsbrons framtid.
            </seg>
            <seg n="d1f76d7d">
              Det är också viktigt för nordöstra Skåne att Öresundsbron fungerar
              och att HH-leden drivs vidare. Det är inte minst därför som jag
              brukar kämpa för E 22:ans snabba utbyggnad. Att vi letar efter
              andra åtgärder handlar framför allt om att regeringen har tagit
              bort pengar som tidigare var lovade.
            </seg>
            <seg n="7883f621">
              Politik är att vilja, som bekant. Jag nämnde avprivatisering
              av bron som en idé. Men jag skulle gissa att det finns flera idéer
              som gör att man kan se till att föra upp frågan på ett tydligare
              sätt på regeringarnas bord.
            </seg>
            <seg n="3fba91cf">
              Om man vill ha en sänkt brotaxa och tycker att det är viktigt
              för integrationen, tillväxten, välståndet och välfärden i Sverige
              måste man fundera i de banorna. Hur kan vi se till att det blir
              gjort snabbt? Jag tror att det är ganska brådskande om vi ska
              etablera Öresundsregionen, Skåne och södra Sverige som viktiga
              tillväxtmotorer.
            </seg>
            <seg n="e1129a01">
              Jag fick inte svar på min fråga om en samhällsekonomisk utredning.
              Det skulle ha varit en intressant ingång i den fortsatta diskussionen
              om Öresundsbron om vi kunde få besked. Den forskningsrapport som
              hittills finns visar att en halvering av avgiften skulle ge en
              samhällsekonomisk vinst och att en nolltaxa skulle ge en ännu
              större vinst.
            </seg>
            <seg n="e471c700">
              Fru talman! Jag vet att det ligger lite utanför ärendet, men
              jag skulle gärna vilja ha svar på frågan om irakiernas situation.
              Tycker regeringen att det är rimligt att det ska kosta 1 000 kr
              att delta i det irakiska valet med de brotaxor som vi har i dag?
            </seg>
          </u>
          <note type="speaker" n="3a1338df">
            Anf. 147 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-52" n="3337386f">
            <seg n="6a5101c7">
              Fru talman! Det vore intressant att studera bron lite närmare
              utifrån ett samhällsekonomiskt perspektiv nu när den har funnits
              under ett antal år. Jag får ta med mig den frågan och diskutera
              den tillsammans med Berit Andnor, som har det nordiska ansvaret.
              Vi får fundera på: Vad skulle vi kunna lära av Öresundsbron och
              därmed också för resten av integrationsarbetet mellan Sverige
              och Danmark? Vad kan bli bättre, och vad kan vi dra nytta av i
              andra integrationssammanhang? Jag ber att få återkomma i den delen.
            </seg>
            <seg n="97d91fe1">
              Christer Nylander pekar på en viktig sak. Är det rimligt att
              det kostar pengar att få utöva sin demokratiska rättighet? Det
              är en jättesvår fråga i det speciella valet. Det är ett viktigt
              val, och vi kommer att följa det noga. Jag hoppas också att många
              av de medborgare som bor i Sverige och kommer från Irak tar chansen
              att gå och rösta.
            </seg>
            <seg n="e581976e">
              Men det är tyvärr också så att nästan alla får åka långt för
              att göra det. Vi har få platser i landet där man har möjlighet
              att gå och rösta. Om principen var att man skulle ersätta alla
              för kostnaden att ta sig till sin närmaste vallokal skulle det
              bli en ganska stor nota.
            </seg>
            <seg n="3d67957b">
              Jag hoppas att inte alla nu åker bil över bron, eftersom jag
              är medveten om att det är dyrt, utan att några också åker tåg.
              Ska vi ersätta för resor till vallokalerna på den danska sidan
              kommer vi också att få ersätta resor för många andra irakier som
              har långt till sin vallokal på andra platser.
            </seg>
            <seg n="de0f35ba">
              Låt oss hoppas att vi kan ha en större spridning av vallokalerna
              inför nästa demokratiska val, som också måste komma.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="e5c8ed1f">
            15 § Svar på interpellation 2004/05:308 om effekterna på skogsnäringen
            av stormen den 89 januari
          </note>
          <note type="speaker" n="41dd711e">
            Anf. 148 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-53" n="3337386f">
            <seg n="0b5e70f1">
              Fru talman! Eskil Erlandsson har frågat mig vilka åtgärder jag
              avser att vidta för att lindra verkningarna av stormen för enskilda
              skogsägare och för skogsindustrin i stort.
            </seg>
            <seg n="e207129b">
              Tisdagen den 18 januari redogjorde jag för riksdagens miljö-
              och jordbruksutskott och näringsutskott vilka åtgärder regeringen
              och våra myndigheter då hade vidtagit. Torsdagen den 20 januari
              lämnade jag samma information till riksdagen i denna kammare.
              Vid samtliga tillfällen har jag understrukit att stormskadorna
              på skog i södra Sverige är mycket omfattande. Vi har just upplevt
              den värsta stormen någonsin i vårt land sedan vi började mäta
              stormars styrka. Aldrig tidigare i modern tid har så mycket virke
              stormfällts. Många kvinnor och män omkom i och som en direkt följd
              av stormen. Detta är en nationell katastrof, och det är en nationell
              angelägenhet att kunna ta till vara värden som finns i det stormfällda
              virket. De åtgärder som nu krävs påbörjades redan söndagen den
              9 januari.
            </seg>
            <seg n="7ccdef9b">
              En grupp bestående av samtliga berörda statssekreterare har tillsatts
              och träffas regelbundet för att samordna de insatser som behövs
              med anledning av stormskadorna. Gruppen ska följa upp vilka åtgärder
              staten behöver vidta. Även på tjänstemannanivå har en stormgrupp
              tillsatts i Regeringskansliet. Skogsstyrelsen leder ett gemensamt
              arbete mellan berörda myndigheter. Skogsstyrelsen arbetar redan
              hårt med att samordna insatser och begränsa skadorna, inklusive
              att inventera och sprida information om riskerna med att hantera
              stormfälld skog.
            </seg>
            <seg n="9c0cb562">
              Redan tisdagen den 11 januari hade jag ett möte med företrädare
              från Skogsindustrierna, Södra skogsägarna och Skogs- och Träfacket
              för att samla oss och vårt arbete kring det akuta läget. Det mest
              akuta för skogens del är att få ut så mycket virke som möjligt
              från skogen och göra det tillgängligt för industrin i andra delar
              av landet. Risken för insektsangrepp som skadar även stående skog
              ökar ju längre tid virket får ligga. Värdet av virket minskar
              också om det inte kan lagras under goda förhållanden. Det virke
              som inte kunnat tas till vara till sommaren 2006 kommer endast
              att kunna användas som bränsle.
            </seg>
            <seg n="0ea30e8f">
              Regeringen och de statliga myndigheterna har redan vidtagit flera
              åtgärder för att lindra skadan. Det gäller särskilt dispenser
              och förenklade rutiner. Skogsvårdsorganisationen har förenklat
              rutinerna för avverkningsanmälan och kommer att vara generös med
              dispenser. Vägverket undersöker behovet av att ge dispenser för
              lastbilstransporter, exempelvis i fråga om högsta tillåtna totalvikter
              och kör- och vilotider. Banverket och Sjöfartsverket ser över
              möjligheterna att transportera stora virkesvolymer från söder
              till norr med järnväg respektive båt och ser positivt på möjligheterna
              att öka transportkapaciteten. Länsstyrelserna i de berörda länen
              arbetar intensivt med att hantera den allmänna krissituationen.
              Naturvårdsverket stöder de regionala myndigheternas arbete, och
              Kemikalieinspektionen följer noga utvecklingen av skadeinsekter.
            </seg>
            <seg n="a64f4893">
              En förordningsändring för att underlätta lagring av virke, inklusive
              vattenlagring, beslutades av regeringen den 20 januari. Flera
              regelförenklingar bereds. Regeringen kommer också i dialog med
              näringen att pröva olika lösningar för att skapa lättnader för
              de drabbade skogsägarna. Min bedömning är att skogsnäringen samverkat
              på ett bra sätt för att lösa den akuta situationen med att få
              all tillgänglig avverkningskapacitet till södra Sverige och att
              kunna transportera virket också till industrier i norra Sverige.
            </seg>
            <seg n="f5bc4d65">
              Jag har haft kontakt med min finska kollega som har intygat att
              Finland ska undersöka vilka inköp de kan göra från Sverige till
              finsk sågverksindustri.
            </seg>
            <seg n="600c33af">
              Denna katastrof kommer vi att få leva med länge. Andra frågeställningar
              kommer att bli aktuella. För att nämna några gäller det exempelvis
              behov av bekämpning av skadeinsekter och återplantering. Det finns
              all anledning att återkomma till dessa och andra frågor när vi
              kommit i gång med det mest akuta arbetet och bättre kan överblicka
              de behov som finns. Jag vill poängtera att regeringen har daglig
              kontakt med ansvariga myndigheter och företrädare för skogsnäringen.
            </seg>
          </u>
          <note type="speaker" n="3d558c14">
            Anf. 149 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-75c447a354998a28-0" n="89637a11">
            <seg n="d39b69bf">
              Fru talman! Jag vill tacka statsrådet för svaret på min interpellation.
            </seg>
            <seg n="fb02ae64">
              Extraordinära händelser kräver extraordinära insatser. Det är
              viktigt för Sverige som nation att den katastrof som drabbat en
              stor del av södra Sverige tas på allvar. Det är viktigt för sysselsättningen
              i området. Det är viktigt för den industri som finns i området,
              men också för annan industri i Sverige. Och framför allt är det
              viktigt för de människor som finns i området för dem som sysslar
              med skogen för sin utkomsts skull och också för andra som bor
              och verkar i området. Om denna katastrof inte hanteras på ett
              förnuftigt och bra sätt av alla inblandade, inklusive riksdag
              och regering, kommer den att bli än större.
            </seg>
            <seg n="33d7f671">
              Samtidigt vill jag poängtera att jag är glad över att både statsrådet
              och andra företrädare för regeringspartiet tillsammans med mig
              och andra i denna kammare är överens om problemställningarna och
              problematiken kring detta. Det har i debatten förekommit förslag
              på åtgärder som kan och bör vidtas för att på något sätt lindra
              den situation som en viktig del av landet hamnat i. Förslagen
              fortsätter att komma in. Jag ska inte upprepa alla de förslag
              som finns och som jag vet bearbetas, utan nöja mig med att i det
              avseendet ställa en fråga, nämligen om regeringen också överväger
              att utreda möjligheterna till ekonomisk kompensation för de oerhörda
              ekonomiska värden som gått förlorade för enskilda människor. Det
              är ett förslag som bland annat väckts i en motion från Centerpartiet.
            </seg>
            <seg n="04091cb6">
              Någon kanske säger att detta är försäkringsbar egendom. Det kan
              i ett naturkatastrofsammanhang emellertid inte vara ett individuellt
              ansvar att ta när någonting liknande det som vi råkat ut för i
              den södra delen av landet inträffar. Då måste det tas ett kollektivt
              nationellt ansvar. Jag vet att många av de skogsägare och andra
              som finns i området är intresserade av ett svar på denna fråga.
            </seg>
            <seg n="6d8f983f">
              För att lindra den otrygghet som oerhört många människor just
              nu känner för sin utkomstmöjlighet undrar jag när vi kan förväntas
              få svar på de frågeställningar som jag vet för närvarande utreds.
              När kan vi vänta svar på frågorna: Blir det ett lagerstöd? Hur
              kommer det att vara uppbyggt? Blir det transportbidrag? Det finns
              många frågor kring detta.
            </seg>
            <seg n="86c0e3d9">
              Om dessa svar inte kommer med skyndsamhet innebär det att otryggheten
              bland människor ökar. Den psykosociala hälsan är redan låg bland
              de människor som är drabbade. Inom parentes sagt lever de just
              nu också utan många andra av livets nyttigheter som man behöver
              för att kunna leva ett bra liv. Och därtill har de alltså mist
              sin skog. Det fordras därför snabba besked.
            </seg>
            <seg n="0cc5d861">
              Dessa frågor vill jag alltså ställa i anslutning till vår debatt.
            </seg>
          </u>
          <note type="speaker" n="951c5136">
            Anf. 150 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-54" n="3337386f">
            <seg n="4becd51d">
              Fru talman! Jag vill understryka allvaret i den storm som drabbade
              vårt land och bitvis till och med mätte orkanstyrka.
            </seg>
            <seg n="2d5a5e2d">
              Jag tror att både Eskil Erlandsson och jag har träffat många
              direkt berörda. Jag vet förresten att Eskil Erlandsson själv är
              direkt berörd av stormen. Det är ingen tvekan om att man blir
              oerhört tagen av detta. Det är en nationell katastrof, men självklart
              är det för många också en oerhörd personlig tragedi. Man har inte
              bara förlorat stora pengar, utan också sett livsprojekt blåsa
              omkull.
            </seg>
            <seg n="d8d1d612">
              Beträffande den fråga som Eskil Erlandsson först ställde, nämligen
              om regeringen kommer att utreda möjligheten till ekonomisk kompensation
              för enskilda, är svaret ja. Jag och finansministern kommer att
              bjuda in företrädare för skogsägarna för att tillsammans med dem
              diskutera vilken form och vilken teknik som skulle vara till mest
              nytta för många av de små skogsägare som drabbats oerhört hårt
              ekonomiskt.
            </seg>
            <seg n="1186ba94">
              Jag har haft en genomgång med Länsförsäkringar, som är det försäkringsbolag
              som försäkrar allra flest skogsägare i vårt land. Enligt redovisningen
              till mig har ungefär en fjärdedel av deras medlemmar någon form
              av stormförsäkring. Detta visar att många i dag står inför stora
              ekonomiska följder, vilket de självklart känner oro för.
            </seg>
            <seg n="e9c2bce8">
              Därför vill vi diskutera med företrädare för skogsnäringen hur
              vi, när man nu får ut virket ur skogen och ska vidareförädla och
              sälja det på olika sätt, kan hjälpas åt så att beskattningen av
              de inkomster som skulle ha tagits ut på sju år eller femton år
              eller i värsta fall till och med trettio år för så stor är förödelsen
              för några kan fördelas under en längre tid. Vi kommer att skyndsamt
              bjuda in till ett sådant möte.
            </seg>
            <seg n="6ca4fdad">
              Den andra frågan gällde när de exakta formerna för lagerstöd
              och stimulanser av transporter, som regeringen ska avsätta riktade
              pengar till, kommer. Där är svaret torsdag nästa vecka vid regeringssammanträdet.
              Redan nu pågår många förhandlingar där flera av regeringens företrädare,
              alltså myndigheter, är involverade. Banverket arbetar med detta
              tillsammans med Green Cargo, och Green Cargo har själv beställt
              extra godsvagnar från övriga Europa för att kunna öka kapaciteten
              på järnvägen. Åkare och företrädare för sjöfarten har träffat
              Sjöfartsverket för att diskutera vilken typ av cabotage det gäller
              och hur mycket det kan förväntas att de ska frakta norröver, samt
              vad för slags material det handlar om.
            </seg>
            <seg n="03d30ab0">
              Många konkreta diskussioner pågår alltså redan. Både Banverket
              och Vägverket har aviserat behov av att kunna använda anslagna
              pengar på ett annat sätt. Vi kommer att tillmötesgå dem i deras
              önskan om det. Torsdag nästa vecka kommer regeringen att fatta
              beslut om övriga åtgärder som handlar om ekonomiska stimulanser.
            </seg>
          </u>
          <note type="speaker" n="adb66834">
            Anf. 151 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-75c447a354998a28-1" n="89637a11">
            <seg n="1d853ac7">
              Fru talman! Jag gläder mig åt de besked som statsrådet ger i
              kammaren. Jag skulle emellertid vara intresserad av att statsrådet
              om möjligt kunde lätta på förlåten något.
            </seg>
            <seg n="3542de76">
              Skälet till att jag är angelägen om att statsrådet lättar på
              förlåten är att varje dag som går innebär att vi får ut mindre
              virke. Vi måste få ned mer kapacitet. Den kapaciteten finns i
              andra delar av landet. Med mer kapacitet minskar behovet av kemisk
              bekämpning, eventuella flygbesprutningar och annat som förekommer
              i debatten just nu. Nyttan är alltså oändlig ju snabbare beskedet
              kommer. Om vi får i gång transporterna kan ytterligare värden
              räddas och så vidare.
            </seg>
            <seg n="7089d6c3">
              Det andra jag skulle vilja säga i den här replikomgången är att
              jag förutsätter att de besked som till fullo kan komma nästföljande
              torsdag är av sådan karaktär att alla kan känna en trygghet inför
              framtiden. Jag kommer att utföra en leveranskontroll, och jag
              förutsätter att den är till belåtenhet. Men är den inte det lovar
              jag att återkomma och på allvar föra debatten. Detta är viktigt.
              Allra viktigast är det självklart för de drabbade människorna,
              men också för landet som helhet.
            </seg>
          </u>
          <note type="speaker" n="59473b95">
            Anf. 152 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b662b0609b7cc85a-3" n="a0c18914">
            <seg n="6672e1a8">
              Fru talman! Det är en angelägen interpellation som Eskil Erlandsson
              ställt till Ulrica Messing. Jag måste inledningsvis också säga
              att jag tycker att statsrådet i många fall hanterat denna fråga
              på ett föredömligt sätt. Det var synd att statsrådet inte var
              närvarande i eftermiddags när vi hade remissdebatt om detta, men
              det fanns säkert skäl till det.
            </seg>
            <seg n="375a2066">
              Då sade jag inledningsvis att jag inte besökt området eftersom
              jag bor mitt i det. Det är alltså min vardag. Jag sade också att
              det handlar om en pågående katastrof eftersom hittills 18 människor
              fått släppa livet till. Den siffran kommer att stiga. Om vi interpolerar
              den mot stormen 1969 kanske vi landar på hundratalet människor
              vem vet.
            </seg>
            <seg n="a36a9ec9">
              Jag delade också ut ett papper som visar hur Sverige tillväxtmässigt
              skulle se ut om man gjorde länen i förhållande till tillväxten
              på skog. Det visar att Norrland inte alls är så dominerande som
              man kan tro. Jag vill härmed överräcka den översikten också till
              statsrådet.
            </seg>
            <seg n="bd529d67">
              Jag vill vända mig till statsrådet som infrastrukturminister
              och säga att det för närvarande finns ca 19 000 abonnenter som
              sitter i mörker i större eller mindre utsträckning beroende på
              vad man har kunnat ordna för något. Många saknar dessutom fast
              telefoni. Vi har gjort det här samhället väldigt elektrifierat
              och beroende av kontinuerlig elström. Det är en samhällstrend
              som vi alla har bejakat.
            </seg>
            <seg n="116e7e2d">
              Att det år 2005 är tre veckors uppehåll i elleveransen är oförlåtligt.
              Att både fast telefoni och mobiltelefoni slås ut samtidigt är
              också oförlåtligt. Det finns företagare i våra trakter med stor
              export vars existens nu hotas därför att man inte kan kommunicera
              på ett vettigt sätt. Det är ingen i utlandet som förstår vad det
              här innebär för oss. Ett svenskt företag som man handlar med vet
              vad vi är utsatta för, men i utlandet vet man det inte.
            </seg>
            <seg n="0be7db16">
              Eftersom det är koncession och monopol på näten innebärande att
              det är statlig reglering, statlig styrning, av hur det här ska
              gå till kan man lätt konstatera att de krav som borde ha ställts
              inte är ställda på ett tillräckligt tydligt sätt. Jag skulle vilja
              ställa en fråga till ministern. Jag har själv dragit den slutsatsen
              att det kan vara rimligt att man i något fall kan vara utan ström
              i 24 timmar. Delar ministern min uppfattning att det skulle kunna
              vara en lämplig kvalitetsnorm för permanentboende och näringsidkare
              på landsbygden?
            </seg>
            <seg n="f3de4a8f">
              Sedan skulle jag också vilja fråga hur långt man har kommit när
              det gäller beredskapen på vägarna. Det kommer snart att bli ett
              oerhört tryck på våra vägar, inte minst på de enskilda vägarna.
              Jag bor själv i ett område där vi har sådana. Det fordras då en
              omdisponering av medel för att se till att vi nu under tjällossning
              etcetera kan få ut virket.
            </seg>
            <seg n="946bc006">
              Min tredje fråga handlar om detta med kemiska bekämpningsmedel
              som vi naturligtvis inte ska använda om vi inte absolut måste
              göra det. Jag har upplevt att vi får lite olika besked från olika
              ministrar. Därför vill jag höra från infrastrukturministern vad
              det är som gäller. Kommer detta att vara möjligt eller har man
              stängt den vägen? Har man nu börjat delegera beslutsmöjligheter
              till länsstyrelsen när det gäller andra saker för att komma närmare
              beslutsbehoven?
            </seg>
          </u>
          <note type="speaker" n="db638163">
            Anf. 153 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-55" n="3337386f">
            <seg n="343a5c01">
              Fru talman! Jag vill börja med Eskil Erlandssons fråga om kapaciteten.
              Det är precis som Eskil Erlandsson säger att vi måste få ned fler
              fordon snabbt alltifrån långtradare till skotrar och mycket annat.
              Redan till förra helgen omdisponerade Sveaskog och andra privata
              skogsbolag som verkar söder om Dalälven och i gränslandet där
              sina maskiner till det berörda området. Södra Skogsägarna har
              själva beställt in maskiner från andra länder i Europa. Många
              maskiner rullar nu in varje dag. Jag bor i en liten by utanför
              Gävle som heter Forsbacka, och från Forsbacka åkeri har fordon
              också varit på plats sedan förra helgen. Jag upplever att det
              finns en uppslutning, men det Eskil Erlandsson pekar på är ändå
              knutpunkten. Vi behöver ännu mer. Och även om vi skulle få ned
              alla skotrar som finns i hela vårt land skulle det inte räcka
              för att få ut virket under ett år. Det visar att vi behöver få
              in fordon också från andra länder. Vi kommer att föreslå en lösning
              som både gynnar ökad kapacitet på vägen i det berörda området
              och som kan stimulera långväga transporter med sjöfart till norra
              Sverige. Det blir inte bara en åtgärd utan flera åtgärder.
            </seg>
            <seg n="aab397d3">
              När det handlar om lagringsstödet kommer vi att anstränga oss
              oerhört mycket för att hitta möjligheter till vattenlagring för
              så mycket av virket som möjligt i närheten av de berörda regionerna.
              Med vattenlagring kan vi spara virket upp till fem år i till exempel
              insjöar. Då kan vi också plocka upp det på plats och leverera
              det till sågverksindustrier som finns i området och balansera
              den knäck som annars skulle uppstå i konjunkturen.
            </seg>
            <seg n="4ea642b8">
              De åtgärder vi kommer att presentera under nästa vecka handlar
              framför allt om stimulanser för transporter och lagringsplatser.
              Jag vågar inte lova att mitt och finansministerns möte med industrierna
              kommer att leda till ett regeringsbeslut nästa torsdag. Vi kan
              kanske presentera vad det kommer att bli för beslut, men jag kan
              inte lova att det då ligger färdigt för beslut på regeringens
              bord.
            </seg>
            <seg n="66206f86">
              Vi arbetar intensivt med de här frågorna. Senast i går kväll
              hade vi ett möte med företrädare för skogsindustrin och skogsnäringen
              och diskuterade just tekniken för att balansera hur mycket virke
              som måste vara kvar på plats och hur mycket som ska ut till norra
              delen av landet.
            </seg>
            <seg n="7ec4ca34">
              Sedan pekar Bengt-Anders Johansson på flera angelägna frågor,
              inte minst frågan om telebolagens och elbolagens ansvar. I söndags
              träffade jag teleoperatörerna och i måndags träffade Mona Sahlin,
              som är ansvarig för elfrågorna, eloperatörerna. Det är ingen tvekan
              om att vi måste skärpa lagstiftningen på olika sätt. I dag ställer
              lagstiftningen till exempel över huvud inga krav på det mobila
              nätet. Nu klarade sig det mobila nätet bättre än det fasta nätet,
              men det räcker inte. Vi måste också titta på hur lagstiftningen
              i framtiden ska involvera krav på det mobila nätet. Vi måste också
              ställa oss frågan: I vilket läge ska regeringen och riksdagen
              kräva att operatörerna har ett samarbete mellan alla nät? Jag
              tror nämligen att vi måste förbereda oss på att det också i framtiden
              kommer att hända stora naturomsvängningar. Jag hoppas att de inte
              blir av denna dignitet. Vi kommer att möta stora snöoväder och
              stora regnoväder. Då är frågan hur vi kan minska utsattheten och
              kräva att operatörerna ibland släpper in varandras abonnenter
              i näten för att på så sätt också minska sårbarheten.
            </seg>
            <seg n="d4dfc593">
              Är det rimligt att vara utan ström i 24 timmar? Ja, max skulle
              jag vilja säga. Det som kanske är det värsta är att många av dem
              som nu har varit utan ström i flera veckor inte är det för första
              gången, utan de är längst ut på en lina och upplever att de då
              och då, inte minst under vinterhalvåret, blir utan ström. De är
              redan hårt prövade kunder eller abonnenter.
            </seg>
          </u>
          <note type="speaker" n="916e1dca">
            Anf. 154 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-75c447a354998a28-2" n="89637a11">
            <seg n="df2452ac">
              Fru talman! Än en gång gläder jag mig åt de besked som statsrådet
              ger här i kammaren. Jag hoppas att de kan förverkligas så att
              den leveranskontroll jag med flera kommer att utföra kan utfalla
              till belåten för statsrådet, för mig och för de drabbade som finns
              i området.
            </seg>
            <seg n="8be619df">
              Avslutningsvis har jag en fråga som har anknytning till Bengt-Anders
              Johanssons frågeställningar och till skogen. Mycket av skogen
              kommer i första hand att fraktas ut på rent enskilda vägar. Vad
              jag förstår är det möjligt att från EU:s fondmedel få bland annat
              vägmedel att användas för uppbyggnad av en bättre infrastruktur.
              Glöm inte bort det rent enskilda vägnätet! Det är många skogsbilvägar
              som behöver förbättringsåtgärder. Jag tycker inte att de som äger
              de här vägarna ska drabbas av ytterligare en börda, bördan att
              behöva förbättra det rent enskilda vägnätet. De är redan drabbade
              tillräckligt mycket.
            </seg>
          </u>
          <note type="speaker" n="8ebd1296">
            Anf. 155 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b662b0609b7cc85a-4" n="a0c18914">
            <seg n="ecf17660">
              Fru talman! Jag förstår att tiden blev lite knapp på slutet.
              Jag utgår från att vägarna kommer upp i nästa inlägg.
            </seg>
            <seg n="74c89879">
              Jag ska förtydliga min fråga när det gäller de kemiska bekämpningsmedlen.
              Så sent som i går fick jag besked från dem som sitter oerhört
              nära detta att man måste ha besked inom tre veckor för att man
              ska kunna använda detta ute i fält. Den randiga barkborren sätter
              tydligen i gång redan i mars, och sedan är framförhållningen så
              pass lång. Jag vill inte avkräva ministern något besked om det
              blir ja eller nej, utan jag vill bara fråga: Kommer regeringen
              att ha fattat beslut i den frågan? Har Ulrica Messing slängt bort
              några verktyg av de möjliga för att rädda så mycket värden som
              möjligt? Som jag sade tidigare får jag lite olika signaler från
              olika ministrar. Jag hoppas att det besked jag får från Ulrica
              Messing är regeringens vilja så att det inte blir något annat
              sedan.
            </seg>
          </u>
          <note type="speaker" n="52afd545">
            Anf. 156 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-1b3bf83bf771f7b6-56" n="3337386f">
            <seg n="489ad018">
              Fru talman! Jag vill binda ihop den fråga från Bengt-Anders Johansson
              jag inte hann med och Eskil Erlandssons fråga om just vägarna.
              Vi räknar med att redan i början av mars kunna gå in med en väldigt
              tydlig specificering av de nationella kostnader som stormen har
              fört med sig. Vi gör nu en sammanställning vecka för vecka från
              våra myndigheter över de meråtgärder som de har fått sätta in
              och den flexibilitet som vi har fått använda oss av. I möjligheten
              att söka pengar från EU:s solidaritetsfond ingår också att titta
              på hur mycket vi kan hämta hem för det ökade slitaget på infrastrukturen.
              Vi är medvetna om det, och vi ska anstränga oss för att få tillbaka
              så mycket som möjligt från solidaritetsfonden. Vägarna är alltså
              en viktig del.
            </seg>
            <seg n="54504266">
              Där har också Vägverket redan signalerat att man kommer att ha
              ett behov av att flytta medel mellan anslagen, och jag är fullt
              införstådd med det. Hur mycket det blir beror ju delvis på vädret.
              En kall vår ger mindre slitage, men en blöt och regnig vår kommer
              absolut att ge mycket slitage, och oavsett väder kommer det att
              bli mer slitage än vad vi hade förväntat oss tidigare. Jag utgår
              därför från att jag får återkomma med förslag till omdisponering
              av Vägverkets anslag för att möta just det behovet.
            </seg>
            <seg n="fae295e3">
              En del enskilda vägar har ju statsbidrag i dag dock inte alla.
              Men man kommer också att behöva titta på vilka enskilda vägar
              som nu måste användas för att få ut virket så fort som möjligt
              och också där hjälpa till.
            </seg>
            <seg n="b9df11b7">
              När det gäller kemiska bekämpningsmedel hade vi förra veckan
              en genomgång med skogsindustrierna, Skogs- och Träfacket, skogsägare,
              Kemikalieinspektionen och Skogsstyrelsen. Kemikalieinspektionen
              har nu ett uppdrag att ta fram två kemiska bekämpningsmedel som
              kan användas, delvis på det virke vi tar ut och lagrar. Vi kan
              inte utesluta att vi måste använda bekämpningsmedel om vi lagrar
              på land. Vi ska vattenbegjuta, bevattna och så vidare, men vi
              måste ändå ha en beredskap för det. Man tittar också på vilka
              bekämpningsmedel som ska användas i skogen.
            </seg>
            <seg n="71d8d465">
              Det är en svår fråga, men för att avsluta, fru talman, vill jag
              säga apropå Bengt-Anders Johanssons sista fråga att vi i dagsläget
              inte har slängt några verktyg för att vidta de åtgärder som måste
              vidtas för att minska den katastrof som har devalverat värdet
              på den skog som vi är så stolta över.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="6762f2d8">
            16 § Svar på interpellation 2004/05:293 om ändring av jaktlagen
          </note>
          <note type="speaker" n="5d7db278">
            Anf. 157 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-1b3bf83bf771f7b6-57" n="38ed6c9e">
            <seg n="e07ce0a5">
              Fru talman! Mikael Oscarsson har frågat mig om jag avser att
              ta initiativ till en sådan ändring av 28 § jaktförordningen (1987:905)
              att en djurägare får möjlighet att med vapen försvara sina tamdjur
              mot ett rovdjur som har anfallit eller är på väg att anfalla och
              när en sådan ändring i så fall kommer. Mikael Oscarsson har också
              frågat mig vilka åtgärder jag ämnar vidta för att en fårägare
              utan vapenlicens ska kunna freda sina djur.
            </seg>
            <seg n="0b3c878c">
              Enligt 28 § jaktförordningen (1987:905) får ägare eller vårdare
              av tamdjur döda björn, varg, järv eller lo utan tillstånd av myndighet
              om rovdjuret angripit eller skadat tamdjur och det finns skälig
              anledning att befara ett nytt angrepp. Då får rovdjuret dödas
              i omedelbar anslutning till det andra angreppet.
            </seg>
            <seg n="7103031e">
              Frågan om när ägare eller vårdare av tamdjur ska få döda ett
              angripande rovdjur behandlades av riksdagen i samband med propositionen
              om sammanhållen rovdjurspolitik (prop. 2000/01:57). Bakgrunden
              var att Rovdjursutredningen i betänkandet Sammanhållen rovdjurspolitik
              (SOU 1999:146) föreslog att 28 § jaktförordningen ändras så att
              ägaren eller vårdaren av ett tamdjur får döda björn, varg, järv
              eller lo som är under direkt angrepp på tamdjuret. Det skulle
              således inte längre krävas att rovdjuret först angripit och skadat
              eller dödat ett tamdjur.
            </seg>
            <seg n="8906f204">
              Regeringen gjorde emellertid i den nämnda propositionen den bedömningen
              att det åtminstone vid den tidpunkten var mindre lämpligt att
              ändra förutsättningarna för skyddsjakt enligt 28 § förordningen
              på det sätt utredningen föreslagit. Flera remissinstanser har
              uttryckt farhågor för att en sådan ändring av förutsättningarna
              för skyddsjakt enligt 28 § förordningen skulle komma att medföra
              stora svårigheter att bevisa om ett jaktbrott begåtts eller om
              det varit fråga om tillåten skyddsjakt. Regeringen ansåg att dessa
              farhågor framstod som berättigade.
            </seg>
            <seg n="66cbd526">
              Vid riksdagsbehandlingen av propositionen för fyra år sedan tog
              ett flertal motioner upp frågan om ändring av 28 § jaktförordningen.
              Även riksdagen konstaterade emellertid att en ändring i enlighet
              med Rovdjursutredningens förslag skulle komma att innebära stora
              svårigheter när det gäller att bevisa om ett jaktbrott har begåtts
              eller om det varit fråga om tillåten skyddsjakt. Riksdagen fann
              det därför inte lämpligt att då ändra förutsättningarna för skyddsjakt
              i enlighet med utredningens förslag (bet. 2000/01:MJU9).
            </seg>
            <seg n="200f6a72">
              Frågan om utvidgning av möjligheterna till skyddsjakt på enskilds
              initiativ utan tillstånd har behandlats av riksdagen ett antal
              gånger efter riksdagsbeslutet, senast våren 2004. Riksdagen vidhöll
              då sin bedömning när det gällde eventuella bevissvårigheter, men
              gav samtidigt regeringen till känna att en samlad översyn borde
              göras av regelverket med beaktande av såväl rättsäkerhetsaspekten
              som de fastlagda målen för rovdjurspolitiken.
            </seg>
            <seg n="2a156203">
              En sådan översyn pågår inom Regeringskansliet. Som en del av
              beredningsunderlaget ingår Naturvårdsverkets remissbehandlade
              framställan om en ändring av 28 § jaktförordningen. Ändringen,
              som bland annat innebär att ett angripande rovdjur ska få dödas
              när det anfaller tamdjur om försök har gjorts att genom skrämselåtgärder
              avvärja angreppet, har fått ett blandat mottagande av remissinstanserna.
              Riksåklagaren uttalade i sitt remissvar att Högsta domstolens
              ställningstagande i det så kallade Gräsömålet borde avvaktas för
              att kunna bedöma om och i vilken utsträckning en författningsändring
              behövs. Högsta domstolen meddelade dom i målet den 21 december
              2004.
            </seg>
            <seg n="367daf26">
              Genom Högsta domstolens dom har vi fått ytterligare underlag
              för ett ställningstagande till utformningen av bestämmelserna
              om rätt att ingripa mot rovdjur som anfaller tamdjur. Vi bereder
              nu frågan vidare i Regeringskansliet.
            </seg>
            <seg n="d5cef2b3">
              När det avslutningsvis gäller en icke vapenägande tamdjursägares
              möjlighet att ingripa vid rovdjursangrepp har en markinnehavare
              enligt 5 § jaktlagen (1987:259) rätt att utan tillstånd vidta
              lämpliga åtgärder för att motverka skador av vilt. När det gäller
              att freda sina tamdjur mot rovdjursangrepp kan det exempelvis
              vara fråga om att skrämma rovdjuret i syfte att undvika angrepp.
              Handlar det om att med vapen försvara sina tamdjur kan djurägaren
              exempelvis vidtala en vapenägande granne att bevaka hans djur.
            </seg>
          </u>
          <note type="speaker" n="17c3eccd">
            Anf. 158 MIKAEL OSCARSSON (kd):
          </note>
          <u who="mikael_oscarsson_78ae8d" xml:id="i-ea0d16c5e661ae7a-0" n="52120225">
            <seg n="859af592">
              Fru talman! Det har länge stått klart att 28 § jaktförordningen
              måste ändras. Att den kobonde på Gräsö som sommaren 2002 sköt
              en varg på ön i syfte att freda sina kor fällts i Högsta domstolen
              visar med all tänkbar tydlighet att det är mycket angeläget att
              snarast ändra den här lagen.
            </seg>
            <seg n="b54a714b">
              Jaktförordningen måste ge medborgare rätt att försvara sina tamdjur
              mot angrepp från rovdjur. Det är orimligt att ha en jaktlag som
              innebär att den enskilde djurägaren på ett ögonblick förväntas
              ta ett riktigt beslut när vargen springer i samma hage som djuren.
            </seg>
            <seg n="1297d055">
              Kobonden på Gräsö hade från grannar fått reda på att en varg
              uppsökt deras djurhage. När mannen sköt vargen sprang den mot
              hans kor och kalvar i hagen. Jag tycker att det är ställt utom
              allt tvivel vad den här vargen hade för syften i tamdjurshagen.
            </seg>
            <seg n="015493b2">
              Enligt 28 § jaktförordningen får ägare eller vårdare av tamdjur
              döda björn, varg, järv eller lo utan tillstånd av myndigheter
              om rovdjuret angripit eller skadat tamdjur och det finns skälig
              anledning att befara ett nytt angrepp. Då får rovdjuret dödas
              i, som det sägs, omedelbar anslutning till det andra angreppet.
            </seg>
            <seg n="1139ed5a">
              Fru talman! Vad som framkom i Högsta domstolen var att han fälldes
              därför att det var tio minuter och 500 meter innan vargen gick
              till angrepp på nytt.
            </seg>
            <seg n="0df46e49">
              Få jaktfrågor engagerar så många medborgare, oavsett om de är
              jägare eller icke jägare, som rovdjursfrågan. De som bor i områden
              med ett stort bestånd av de större rovdjuren de områdena blir
              allt större i landet är ofta mycket kritiska mot den av riksdagen
              antagna rovdjurspolitiken. Sannolikheten att befolkningen i rovdjurstäta
              områden ska kunna acceptera närvaron av rovdjuren ökar om myndigheter
              och politiker lyssnar på och tillgodoser de krav på förändringar
              som finns.
            </seg>
            <seg n="1c8eac81">
              Sedan beslutet fattades i riksdagen våren 2001 har alltfler tamdjur
              skadats eller dödats av varg. Väl känt är angrepp i Värmland men
              också i mitt hemlän Uppland men också i andra regioner i landet.
              Rättsfall i Uppland och Dalsland har gett nytt bränsle i debatten.
              Jaktförordningen har visat sig vara mycket svårtolkad även i rättssalar.
              Nu säger jordbruksministern att frågan bereds, men samtidigt drabbar
              detta enskilda människor som inte vet vad som gäller och som har
              i färskt minne den behandling som bonden på Gräsö fick. Därför
              skulle jag vara tacksam för om jag kunde få någon form av besked.
              Ser jordbruksministern framför sig en månad till, två månader,
              tre månader eller är det först efter sommaren det kommer en proposition
              med förslag till en förändring? Är jordbruksministern överens
              med mig om att den nuvarande situationen är ohållbar?
            </seg>
          </u>
          <note type="speaker" n="e06f35ee">
            Anf. 159 DAN KIHLSTRÖM (kd):
          </note>
          <u who="dan_kihlstrom_63fd18" xml:id="i-2ff0a157afd87137-0" n="6a26976e" next="i-6b6dec2cf3801f23-0">
            <seg n="62d4bf66">
              Fru talman! Jag ville vara med i interpellationsdebatten eftersom
              det här är en fråga som jag får ofta och som diskuteras i mitt
              hemlän Värmland. Det har funnits många oseriösa inslag i rovdjursdebatten,
              och det finns mycket konstigheter som diskuteras i samband med
              rovdjursfrågorna. Vi ska inte ta upp tid just nu till att tala
              om det. Just frågan om § 28 är en viktig och seriös fråga i sammanhanget
              som är värd att ta en stund att diskutera.
            </seg>
            <seg n="9668456b">
              Det är några saker som jag skulle vilja ta upp med anledning
              av jordbruksministerns svar till Mikael Oscarsson. Först har jag
              en reflexion, som även Mikael Oscarsson hade. Det som jurister,
              och för den skull också vi politiker, under månader kan fundera
              över och analysera ska alltså en enskild person under en mycket
              kort tid som står till buds, ett kort ögonblick av fara eller
              i en nödsituation, göra en alldeles korrekt juridisk bedömning
              av. Bara det är orimligt.
            </seg>
            <seg n="d2ac10ed">
              I början av svaret redogjorde jordbruksministern för vad 28 §
              jaktförordningen innebär. Det låter enkelt och bra när man får
              den uppläst i ett svar. Men nu är det inte så enkelt. Lite senare
              i svaret framskymtade det att regeringen, som jag uppfattar det,
              har fått bränsle till den översyn som pågår genom Högsta domstolens
              dom i det så kallade Gräsömålet. Nu har säkert alla läst domslutet
              och beskrivningen av händelseförloppet. Grannen hade haft ett
              angrepp av varg och varnade därför den nu dömde. Han vaktade sina
              djur i hagen, och vargen dök upp. När mannen sköt vargen sprang
              den mot hans kor och kalvar i hagen som vi har fått beskrivet
              här. Det torde ändå vara uppenbart vad rovdjuret hade för syfte
              i tamdjurshagen. Sunt förnuft säger vad jag som ägare skulle göra
              i en sådan situation. Jag tycker att det är bra att vi har fått
              ett så tydligt fall som klart pekar på hur det är i verkligheten.
            </seg>
          </u>
          <note n="c6ffd4c0">
            Frågan är nu vad detta innebär för regeringen i den översyn som
            pågår. I jordbruksministerns svar redogjordes också för regeringens
            bedömningar år 2000 när det gäller § 28. Vid den tidpunkten var
            åtminstone bedömningen att det var mindre lämpligt att ändra förutsättningar
            för skyddsjakt enligt § 28. Utredningen hade föreslagit en sådan
            förändring.
          </note>
          <u who="dan_kihlstrom_63fd18" xml:id="i-6b6dec2cf3801f23-0" n="6a26976e" prev="i-2ff0a157afd87137-0">
            <seg n="4af3c515">
              Nu har det gått fyra år, och vi har flera exempel på vad som
              händer i verkligheten ute i landet. Jag skulle därför vilja fråga
              jordbruksministern om de händelserna har förändrat regeringens
              syn på frågan. Vad innebär det underlag som regeringen nu har
              fått genom Högsta domstolens dom i den beredning som enligt svaret
              pågår i Regeringskansliet?
            </seg>
          </u>
          <note type="speaker" n="fddea4b9">
            Anf. 160 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-1b3bf83bf771f7b6-58" n="38ed6c9e">
            <seg n="a73f5a9a">
              Fru talman! Jag tycker inte att man kan uttrycka sig som Mikael
              Oscarsson när han säger att det länge har stått klart att vi behöver
              ändra 28 § jaktförordningen. Det är inte riktigt så enkelt. Frågan
              har varit uppe ett antal gånger i riksdagen. Det har väckts många
              motioner. En del har säkert gett uttryck för att man behöver ändra
              paragrafen i jaktförordningen. Men riksdagen har ett antal gånger
              kommit fram till att vi måste ha en balans mellan möjligheter
              att uppnå målen i rovdjurspolitiken och att uppnå rättssäkerhet
              och få förtroende för rovdjurspolitiken. Det har på det sättet
              varit en komplicerad fråga där man egentligen har landat i att
              den rovdjurspolitik och det regelverk vi har ger denna balans.
            </seg>
            <seg n="e9b6f70e">
              Sedan var det frågan om vad vargen har för avsikt med sin närvaro
              i närheten av tamboskap. Ja, vargen har nog alltid den avsikten
              att skaffa sig mat. Det är en annan avvägning som görs i paragraferna.
            </seg>
            <seg n="ec00fb90">
              Jag menar inte att vi ska vifta bort den kritik som finns mot
              28 § jaktförordningen. Vi måste ha en rovdjurspolitik som medborgarna
              känner förtroende för. Därför var det intressant att notera en
              attitydundersökning som Fjällmistra redovisade i veckan. Man konstaterade
              att i sin helhet finns det en stor acceptans för riksdagens mål
              för de olika rovdjursstammarna. Det finns också en majoritet av
              dem som lever i områdena med rovdjur som är positiva till rovdjurspolitiken,
              men det finns också betydande kritik i lokala grupper. Det måste
              vi ta till oss. Har vi inte en rovdjurspolitik som medborgarna
              har förtroende för kan vi få vidkännas kontraproduktiva åtgärder.
              En sådan kontraproduktiv företeelse är den illegala jakten. Vi
              måste vidta åtgärder som löser konflikterna.
            </seg>
            <seg n="adaca951">
              Det handlar inte bara om att titta på 28 § jaktförordningen utan
              det handlar om att lösa problemen genom skadeförebyggande åtgärder.
              Där har vi kunnat se att det är framgångsrikt att satsa på olika
              typer av stängsel. Viltskadecenter på Grimsö kan vara behjälplig
              och utvecklar effektiva stängsel.
            </seg>
            <seg n="76dc5693">
              Det är effektivt att satsa på olika typer av information. Det
              är effektivt att förebygga jaktbrott och se till att det finns
              förutsättningar att utreda jaktbrott. Jag tror också att det är
              mycket väsentligt att de som är berörda har inflytande när det
              gäller förvaltningen av rovdjurspolitiken.
            </seg>
            <seg n="01bed662">
              Vi har nu ett översynsarbete som pågår i departementet. Det är
              alldeles riktigt att vi dels har ett remitterat underlag, ett
              förslag från Naturvårdsverket, dels har en dom från Högsta domstolen,
              som är utgångspunkter i översynen.
            </seg>
          </u>
          <note type="speaker" n="b5361e73">
            Anf. 161 MIKAEL OSCARSSON (kd):
          </note>
          <u who="mikael_oscarsson_78ae8d" xml:id="i-ea0d16c5e661ae7a-1" n="52120225">
            <seg n="20fdcac2">
              Fru talman! Jordbruksministern ställer sig tvekande till om det
              verkligen under lång tid har stått klart att paragrafen behöver
              ändras. Jag kan i varje fall överblicka de fyra år frågan har
              diskuterats. För egen del började mitt engagemang på allvar när
              jag för ungefär fyra år sedan blev utbjuden till fårägare utanför
              Alunda i Uppland.
            </seg>
            <seg n="9949474a">
              Jag vill passa på att fråga jordbruksministern om hon har varit
              ute hos drabbade fårägare. För mig blev det väldigt avgörande
              att träffa fårägare som hade fått sina får rivna inte ett eller
              två utan många och uppleva den frustration som dessa fårägare
              känner över att inte ha rätten att skydda sina får, sina tamdjur,
              mot ett angrepp. Den kvällen betydde mycket för mig. Därför är
              det någonting jag bär med mig när jag engagerar mig i den här
              saken, att det är enskilda människor vi pratar om.
            </seg>
            <seg n="f8fd5861">
              När nu domen har slagits fast i Högsta domstolen ser vi svart
              på vitt att lagen inte fungerar. Jag uppfattar att jordbruksministern
              inte heller tycker att lagen är bra. Då är frågan: När kommer
              förändringen? Kommer den inom en snar tidsperiod, eller är det
              någonting som kommer först efter sommaren?
            </seg>
            <seg n="fbf64e8d">
              Jordbruksministern säger i sitt svar att grannar eller fårägare
              som inte har vapenlicens kan försöka sig på skrämselåtgärder.
              Det är också en diskussion i sig: Vad är en skrämselåtgärd? Är
              det bu!? Är det ett skott eller två skott? Och hur ska det bedömas
              sedan? Jordbruksministern säger att om det handlar om att med
              vapen försvara sina tamdjur kan djurägaren exempelvis vidtala
              en vapenägande granne att bevaka hans djur.
            </seg>
            <seg n="9ffde0e7">
              Då vill jag nämna i sammanhanget att i Högsta domstolen hävdade
              överåklagare Nils Rekke med emfas att det är den som själv drabbats
              av tidigare skador på tamdjur som får skjuta när en varg går till
              angrepp på nytt. Det vore intressant att få en kommentar till
              den saken, om det verkligen är så att man bara kan be en granne
              att hjälpa till med det.
            </seg>
          </u>
          <note type="speaker" n="0528206b">
            Anf. 162 DAN KIHLSTRÖM (kd):
          </note>
          <u who="dan_kihlstrom_63fd18" xml:id="i-b1382a3214cd69de-0" n="6a26976e">
            <seg n="1139d7a2">
              Fru talman! Jo, det är jätteviktigt jag tycker också att vi ska
              ha balans. Vargen har sin plats i naturen. Vi ska stävja tjuvjakt,
              vi ska bygga staket och vi ska göra allt vi kan. Men jag tror
              också att det är viktigt att vi lyssnar på människorna, särskilt
              på dem som bor i områden där vi vet att det finns varg.
            </seg>
            <seg n="a0980320">
              Jordbruksministern talar också om förtroendet. Då är det tyvärr
              så att det inte är helt ovanligt att förtroendet för den rovdjurspolitik
              som har antagits av riksdagen har urholkats.
            </seg>
            <seg n="2dc71771">
              Jag sade i mitt förra inlägg att just den här punkten är en viktig
              och seriös fråga, hur vi ser på 28 §, för att man ska ha den här
              möjligheten när ett angrepp sker. Det handlar inte om att man
              i allmänhet hatar varg eller försöker hitta på åtgärder, utan
              det handlar om just rätten och möjligheten att skydda sina egna
              tamdjur vid ett angrepp.
            </seg>
            <seg n="810a91ca">
              Det är mycket som från olika håll pekar på att det brådskar med
              en översyn och ett förslag till en förändring när det gäller 28
              §. Våra seriösa jägarorganisationer kan sägas vara experter på
              området, och de har länge pekat på det här. De människor som jag
              nämnde, det vill säga husdjursägarna på landsbygden, har länge
              talat om det. Vi har motionerat i riksdagen. Naturvårdsverket
              har för snart ett år sedan lagt förslag om en förändring.
            </seg>
            <seg n="61b00e3d">
              Då är min fråga: Vad är det som hindrar jordbruksministern från
              att föreslå en förändring? Och vad är det regeringen väntar på?
            </seg>
            <seg n="f9c4a463">
              För mig står det helt klart att det är orimligt att ha en jaktlag
              som innebär att den enskilde djurägaren på ett ögonblick förväntas
              ta ett riktigt beslut när vargen springer i samma hage som djuren.
            </seg>
          </u>
          <note type="speaker" n="ae2f020d">
            Anf. 163 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b662b0609b7cc85a-5" n="a0c18914">
            <seg n="76fde72c">
              Fru talman! Jag och jordbruksministern har diskuterat den här
              frågan ett antal gånger, och jag noterar att det finns åtminstone
              en grad av inriktningsändring hos ministern åt att det kanske
              trots allt behöver göras någonting.
            </seg>
            <seg n="f97a3222">
              Vi hade en debatt i våras där miljö- och jordbruksutskottet enigt
              för regeringen tillkännagav behovet av en översyn. Dessförinnan
              fanns en rovdjursutredning för ett antal år sedan, kanske år 2000.
            </seg>
            <seg n="9f7705d3">
              Behovet har de facto funnits. Därför är det lite förvånande när
              jordbruksministern säger att det inte har funnits något behov
              av ändring. Det måste i så fall bero på att man inte har velat
              ta till sig det behovet.
            </seg>
            <seg n="627be088">
              Jag ställde en fråga i oktober i fjol och fick ett svar den 27
              oktober. Då utlovades en eventuell författningsändring före årsskiftet,
              lite grann beroende på när Gräsömålet skulle komma upp. Jag följde
              upp det med ett öppet brev till jordbruksministern vid jultid
              där jag utgick från att jordbruksministern skyndsamt skulle handlägga
              frågan när inte ursäkten fanns att domen från Högsta domstolen
              inte hade kommit.
            </seg>
            <seg n="666013c1">
              Gräsödomen är upprörande, fru talman. Det är upprörande med tanke
              på rättsmedvetenheten för de människor som drabbas. Detta bara
              befäster behovet av en omedelbar förändring.
            </seg>
            <seg n="891ade6c">
              Lagen är dessutom svårtolkad. Högsta domstolen uttalar att den
              är svårtolkad. När Högsta domstolen, Sveriges högsta juridiska
              organ i dömande makt, säger att den är svårtolkad begär regeringen
              att vi som enskilda djurägare ska kunna tolka detta på delar av
              sekunder. Jag tror att till och med jordbruksministern inser att
              det måste till en förändring.
            </seg>
            <seg n="53859c8f">
              Jag ska ställa en fråga till jordbruksministern: Skulle jordbruksministern
              avvakta till anfall 2 om det gällde hennes tamdjur? Om svaret
              är ja är jordbruksministern sällsynt kallhamrad. Jag vill ha ett
              svar på den frågan.
            </seg>
            <seg n="0e1f26ff">
              Jag ställde, som sagt var, en fråga i oktober och fick svar den
              27 oktober. Jag ska försöka förflytta tidsutdräkten, och då säger
              jordbruksministern att dom kan förväntas i mitten av november.
              Tanken var att det skulle kunna bli en författningsändring före
              årsskiftet. Om jag då gör en tidsparallell förflyttning innebär
              det att det kommer ett besked nästa vecka. Jag utgår från att
              det gäller. Om det inte gäller vill jag ha ett svar från jordbruksministern
              att det inte kommer nästa vecka. Annars kommer jag förmodligen
              att fortsätta i den här frågeställningen.
            </seg>
            <seg n="bfe76e47">
              Avslutningsvis, fru talman, kan jag inte begripa varför man inte
              antog Rovdjursutredningens förslag som kom för ett antal år sedan.
              Då hade vi sluppit allt det här, och en människa som skyddar sina
              djur hade också sluppit bli dömd på ett iögonfallande negativt
              sätt.
            </seg>
          </u>
          <note type="speaker" n="3f344c40">
            Anf. 164 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-1b3bf83bf771f7b6-59" n="38ed6c9e">
            <seg n="56d9c821">
              Fru talman! Jag vill börja med att säga så här till Mikael Oscarsson:
              Nej, jag har inte besökt någon fårägare som har fått fåren rivna
              av ett rovdjur. Däremot har jag träffat ett antal samer som har
              fått sina renar rivna av rovdjur. Jag vet vad det betyder för
              tamdjursägaren att få ett djur rivet. Jag förstår också att det
              kan kännas obegripligt för den tamdjursägaren att då inte få agera.
            </seg>
            <seg n="6e555062">
              Samtidigt har vi ett syfte med rovdjurspolitiken, och det är
              att se till att vi kan etablera de stora rovdjuren i den svenska
              faunan.
            </seg>
            <seg n="dadfe43d">
              Man kan då titta på hur riksdagen har behandlat den här frågan.
              Jag vill vidhålla att det inte länge har stått klart att det finns
              ett stöd för att ändra 28 § jaktförordningen. Riksdagen har vid
              flera tillfällen sagt att det inte ska göras några förändringar,
              att det är en balans mellan de olika intressena. Bengt-Anders
              Johansson säger att han inte kan förstå varför man inte antog
              Rovdjursutredningens förslag. Då får man nog gå tillbaka till
              den diskussion som fördes i den här kammaren, för det var riksdagen
              som gjorde det ställningstagandet. Man ville inte gå den vägen
              av oro för att det skulle innebära att vi inte skulle kunna värna
              och etablera de här rovdjuren i den svenska naturen, i den svenska
              faunan.
            </seg>
            <seg n="791193bf">
              Det är alldeles riktigt att jag under hösten uttalade att jag
              räknade med att vi skulle kunna bereda den här frågan så att vi
              skulle kunna vara klara under år 2004. Men det var ett villkor,
              och det var att Högsta domstolen kom med sitt beslut. Det beslutet
              blev fördröjt. Det beslutet kom den 21 december.
            </seg>
            <seg n="15ef8ff7">
              När det gäller tidsplanen för det här arbetet kommer vi att bereda
              frågan skyndsamt. Det kommer inte att finnas en förordningsändring
              nästa vecka. Det beskedet kan jag ge direkt, men frågan kommer
              att beredas skyndsamt under våren.
            </seg>
            <seg n="0ae9ee51">
              Som jag sade inledningsvis vill jag understryka att vi givetvis
              måste lyssna på dem som är berörda. Jag vill säga det till Dan
              Kihlström. Det är klart att vi ska lyssna på de berörda. Annars
              får vi inget förtroende för den här rovdjurspolitiken, och vi
              måste ha förtroende för rovdjurspolitiken för att den ska bli
              effektiv så att vi kan uppnå våra mål. Jag uppfattar det som att
              vi egentligen inte har några motstridiga synpunkter när det gäller
              vad vi ska uppnå. Det handlar om att få ett regelverk som går
              att förstå, som går att tillämpa. Det får inte vara ett regelverk
              som lockar till övertramp. Då får vi inte förtroende för rovdjurspolitiken
              från andra intressegrupper. Vi ska vara medvetna om att det finns
              ett antal organisationer och ett antal medborgare med naturvårdsintressen
              som har andra uppfattningar. Det är inte så enkelt som att alla
              tycker att vi ska ändra den här paragrafen.
            </seg>
            <seg n="6450391d">
              Högsta domstolen har sagt att paragrafen är svårtolkad, säger
              Bengt-Anders Johansson. Det var inte det de sade. De sade att
              det var många som ansåg att den var svårtolkad, men Högsta domstolen
              själv tolkade paragrafen och uttryckte inte att den var svårtolkad.
            </seg>
          </u>
          <note type="speaker" n="68368db5">
            Anf. 165 MIKAEL OSCARSSON (kd):
          </note>
          <u who="mikael_oscarsson_78ae8d" xml:id="i-ea0d16c5e661ae7a-2" n="52120225">
            <seg n="c3cb096a">
              Fru talman! Jag vill till sist bara ännu en gång betona allvaret
              i den här frågan. Det är viktigt att det inte får gå någon lång
              tidsperiod, för under tiden är detta någonting som drabbar enskilda
              människor. Det handlar om ovissheten, om att inte kunna försvara
              sina tamdjur. Gör de det riskerar de i dagens läge att i likhet
              med kobonden på Gräsö fällas.
            </seg>
            <seg n="b75b4887">
              Sedan vill jag också varna för talet om skrämselåtgärder, för
              jag tror att det är väldigt svårt att i en rättegång bevisa vad
              som har gjorts. Är det ett skott eller två skott eller är det
              ett hallå som ska krävas?
            </seg>
            <seg n="b9b80577">
              Jag anser att § 28 skulle lyda ungefär så här: Ägaren eller vårdaren
              av ett tamdjur ska få döda en björn, järv, lo eller varg som är
              under direkt angrepp på tamdjuret.
            </seg>
            <seg n="0dc2bacb">
              Vid ett angrepp måste man alltså kunna försvara sitt tamdjur.
            </seg>
            <seg n="8d2e5b68">
              Sedan vill jag också ställa en fråga. Jordbruksministern var
              inne på det här med stängsel. Är det någonting som jordbruksministern
              ser framför sig, att vi ska ha stängsel runt en stor del av markerna
              i de här områdena? Är det det som ska vara lösningen?
            </seg>
            <seg n="5c45ef78">
              Sedan vill jag också påminna om brottsbalken. Som ägare till
              tamdjur riskerar man två års fängelse om man inte skyddar sina
              tamdjur mot skador och lidande, enligt brottsbalken. Denna lag
              och djurrättslagen gäller alltid annars. Varför ska den inte få
              gälla nu? § 28 måste ändras, så att det här gäller då också.
            </seg>
          </u>
          <note type="speaker" n="b2ba5944">
            Anf. 166 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b662b0609b7cc85a-6" n="a0c18914">
            <seg n="c24732cc">
              Fru talman! Det är intressant att jordbruksministern hänvisar
              till att det var kammaren som inte var intresserad av en ändring
              när Rovdjursutredningen var framme. Nu är ju detta en förordning.
              Man behöver inte höra riksdagens göranden och låtanden, utan det
              kan regeringen göra på eget bevåg, om man nu vill hålla sig underrättad
              om de behov som finns. Regeringen har ju visat i andra sammanhang
              att man struntar i vad riksdagen beslutar när det passar, så det
              var inget bra skäl.
            </seg>
            <seg n="5eb22ecf">
              Nu säger jordbruksministern att det enda hon kan ge besked om
              i fråga om när det här kommer är att det inte kommer i nästa vecka,
              och så ska det behandlas skyndsamt under våren. Då blir jag orolig.
              Vad är det som har hänt från den 27 oktober till dags dato när
              det gäller tidsutdräkten? Då var nämligen jordbruksministern tydlig
              med att det här skulle kunna gå på en och en halv månad efter
              det att domen hade fallit. Om jag räknar fram en och en halv månad
              efter det att domen har fallit skulle det vara nästa vecka, men
              jag ska vara generös. Ta veckan efter! Jag skulle tycka att det
              vore okej. Då kanske vi kan tala om att det är skyndsamt från
              dags dato. Men vad är det som har hänt, eftersom man nu måste
              ta hela våren på sig?
            </seg>
            <seg n="eef5c241">
              Sedan återgår jag till min fråga: Skulle jordbruksministern avstå
              från att ingripa efter anfall nummer ett på sitt tamdjur, om ett
              rovdjur angriper det? Det vill jag ha ett svar på.
            </seg>
          </u>
          <note type="speaker" n="0966d505">
            Anf. 167 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-1b3bf83bf771f7b6-60" n="38ed6c9e">
            <seg n="246df56b">
              Fru talman! Jag ska då svara på några av de direkta frågorna
              om hur jag skulle göra i ett sådant här läge. Det är ganska givet
              hur jag skulle agera. Det är klart att jag skulle vidta de här
              skrämselåtgärderna. Jag är nämligen inte jägare, och jag har inte
              vapenlicens, så jag kommer inte att skjuta något rovdjur eller
              något djur över huvud taget.
            </seg>
            <seg n="ef2eb558">
              Sedan vill säga något till Mikael Oscarsson när det gäller det
              här med vad man får göra och att man måste vara den som äger djuret.
              Nej, det är den som äger eller vårdar djuret, så det är fullt
              realistiskt att man kan vidtala grannen som har vapenlicensen.
              Det är en åtgärd som då kan fungera.
            </seg>
            <seg n="d68935fd">
              Sedan gäller det detta att det är förvånande att regeringen inte
              har gått på Rovdjursutredningens förslag från 1999. Jag tycker
              inte alls att det är förvånande när riksdagen vid två tillfällen
              har sagt att man inte vill ha den typen av ändring i regelverket.
              Så sent som mars 2004 gjordes ett sådant uttalande. Men jag vill
              understryka att jag har förståelse för den kritik som finns mot
              den här paragrafen, och jag menar att vi måste lyssna på den kritiken
              för att få en rovdjurspolitik som fungerar. Vi gör nu en seriös
              bedömning i Jordbruksdepartementet av hur vi skulle kunna justera
              en sådan här paragraf för att den ska vara lätt att förstå och
              lätt att tillämpa och så att den inte ska kunna missbrukas för
              att döda rovdjur. Det är så vi måste jobba för att få en effektiv
              rovdjursförvaltning och också kunna uppnå våra mål.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="9794bb8e">
            17 § Svar på interpellation 2004/05:282 om ensamstående föräldrar
            med nyfödda barn
          </note>
          <note type="speaker" n="51f4c511">
            Anf. 168 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-61" n="08f322b9">
            <seg n="70e88d12">
              Fru talman! Cecilia Magnusson har frågat mig om jag avser att
              ge utredaren i föräldraförsäkringsutredningen tilläggsdirektiv
              för att även barn med en förälder ska få ett bättre stöd från
              föräldraförsäkringen samt om jag avser att vidtaga några åtgärder
              med anledning av detta.
            </seg>
            <seg n="5dfcb668">
              Den svenska familjepolitiken kan sägas bestå av tre olika delar:
              ekonomiska stöd riktade specifikt till barn och deras familjer,
              ekonomisk familjepolitik, barnomsorg samt övriga offentliga tjänster
              som kommer barnfamiljerna till del det gäller till exempel mödravård,
              sjukvård och utbildning. Alla föräldrar behöver stöd i sitt föräldraskap.
              Därför ska enskilda familjer få det bistånd och det skydd de behöver.
            </seg>
            <seg n="1d7c2c9a">
              Ensamstående föräldrars situation är en fråga som är mycket angelägen
              i regeringens arbete, och jag delar Cecilia Magnussons uppfattning
              att denna grupp behöver ett särskilt stöd från stat och samhälle.
              Flera undersökningar visar ju att denna grupp halkat efter under
              1990-talet. Det finns flera sätt att stödja ensamförälderhushållen,
              och stödet inom familjepolitiken till ensamstående föräldrar har
              byggts ut under åren. Som exempel kan nämnas att de tio så kallade
              pappadagarna inom den tillfälliga föräldrapenningen kan tas ut
              av annan än fadern i vissa situationer. Reglerna innebär bland
              annat i motsats till vad Cecilia Magnusson påstår att Försäkringskassan
              kan besluta att en annan försäkrad får ta ut dessa dagar i de
              fall när faderskap inte är fastställt.
            </seg>
            <seg n="09c8d5a5">
              I den utredning som regeringen har tillsatt, där en översyn av
              föräldraförsäkringen ska göras, kommer även ensamföräldrars situation
              att belysas, och det finns därför inte någon anledning att ge
              utredningen tilläggsdirektiv.
            </seg>
          </u>
          <note type="speaker" n="ba10ffab">
            Anf. 169 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-669fdda2f26bd264-0" n="70b47dd4">
            <seg n="f860b0bd">
              Fru talman! Tack statsrådet för svaret! Översynen, utredningen
              om föräldraförsäkringen är ju väldigt viktig, och jag är jätteglad
              att den har kommit till stånd. Den har börjat bra med en spännande
              ansats och en öppen attityd. Jag har varit med på flera av seminarierna.
              Det bådar väldigt gott.
            </seg>
            <seg n="ed945faa">
              Det som vi ska debattera här är det som tyvärr inte har kommit
              med i de direktiv som statsrådet har formulerat för utredningen.
              De ensamstående föräldrarna finns inte med på en enda rad i direktiven.
              Jag tycker att det är väldigt allvarligt. Statsrådet är själv
              medveten om de här problemen och att den här gruppen har halkat
              efter under 90-talet, som sades i svaret. Direktiv utgör ju en
              begränsning av vad en utredning ska titta på och avgör en inriktning
              på vad det är som regeringen vill få fram, vad för slags förslag
              man vill ska komma fram. När vi inte på en enda rad i utredningen
              kan hitta de ensamstående föräldrarnas situation skulle jag vara
              jätteglad om Berit Andnor här, fru talman, kunde ge mig och andra
              ledning om var den här gruppen kommer in i utredningen. Utredningen
              är väldigt viktig ur många sätt att se det, också konsekvenserna
              av de beslut vi tar här i riksdagen.
            </seg>
            <seg n="d46055af">
              När vi tog beslutet 2001 eller möjligtvis 2000 på hösten var
              vi väldigt överens i socialförsäkringsutskottet. Jag kommer ihåg
              att statsrådet då till och med väckte en egen motion i ärendet
              för att förbättra villkoren på ett ännu bättre sätt. Nu tre och
              ett halvt år efteråt kan vi se hur det har blivit. Det blev inte
              som vi önskade.
            </seg>
            <seg n="8c59bd95">
              Enligt SCB har det under perioden andra halvåret 2001 till december
              2003 fötts ungefär 20 000 barn som har bara en förälder. Under
              samma tidsperiod har Försäkringskassan beviljat endast 134 ansökningar
              om överföring av pappadagar. Det tycker jag är väldigt anmärkningsvärt.
              Vad kan det bero på? Man måste ställa sig frågan. Kan de ensamstående
              föräldrarna ha fått otillräcklig information om den här möjligheten?
              Det är möjligt, men då borde ju Riksförsäkringsverket få i uppdrag
              att förbättra den. Jag tror att förklaringen ligger på en helt
              annan nivå. Jag tror att det finns bevis kring det också. Bland
              annat personer som jobbar på de särskilda mödravårdscentralerna
              för ensamstående mammor kan vittna om att det varje vecka ringer
              förtvivlade föräldrar som av sina handläggare har fått besked
              att de tyvärr inte kan få det här beroende på att det kräver medgivande
              från den utpekade fadern.
            </seg>
            <seg n="a60f3473">
              Min fråga till statsrådet är: Hur ska vi kunna förklara det låga
              antalet beviljade överföringar när det är så många möjliga personer?
              Och vad kan vi göra åt det?
            </seg>
          </u>
          <note type="speaker" n="b8cfd22f">
            Anf. 170 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-62" n="08f322b9">
            <seg n="d523f9fc">
              Fru talman! I direktiven till översynen av föräldraförsäkringen
              är det mycket riktigt så att ensamstående föräldrar inte är beskrivna
              som en särskild grupp, men deras situation ingår ju precis som
              alla andra föräldragrupper som inte heller är direkt utpekade
              i den här översynen. De ingår som föräldrar i översynen av föräldraförsäkringen.
              Jag delar Cecilia Magnussons uppfattning. Här kan det naturligtvis
              finnas anledning att väga in den mycket speciella situation som
              ensamstående föräldrar har. Bara det faktum att vi inte har nämnt
              ensamstående föräldrar som grupp innebär inte att de inte ingår
              i den här översynen. Alla föräldrar, oavsett hur familjekonstellationen
              ser ut, ingår i översynen. Det är naturligtvis väldigt viktigt
              att de aspekter som Cecilia Magnusson lyfter fram i sin interpellation
              också diskuteras i utredningen. Det är min uppfattning att så
              också kommer att ske.
            </seg>
            <seg n="ad313b35">
              När det gäller frågan om de tio så kallade pappadagarna och överlåtelsen
              kan jag bara konstatera att den möjligheten finns. Det kan mycket
              väl vara så att det finns en brist på information. Det kan vara
              möjligt att det är på det sättet. Det finns all anledning för
              den nybildade Försäkringskassan att ständigt se över hur informationen
              når ut till medborgarna kring hur försäkringen ska användas och
              hur den ska kunna fungera på allra bästa sätt.
            </seg>
            <seg n="fbdfdb63">
              Det får också bli mitt svar, för den här möjligheten att överlåta
              till någon annan än fadern finns ju. Det handlar egentligen inte
              om att överlåta, utan det finns möjlighet för någon att träda
              i hans ställe. Det är kanske mer korrekt uttryckt. Jag kan lova
              Cecilia Magnusson att jag tar med mig den här aspekten och ska
              naturligtvis titta närmare på den, om det är så stora diskrepanser
              i uttaget som Cecilia Magnusson nu hänvisar till.
            </seg>
          </u>
          <note type="speaker" n="48216bc4">
            Anf. 171 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-669fdda2f26bd264-1" n="70b47dd4">
            <seg n="37ca775f">
              Fru talman! Ja, tyvärr är det så, för det är Riksdagens utredningstjänst
              som har tagit fram siffrorna 134 fall under den tidsperioden.
              Jag tycker att det är skrämmande lågt.
            </seg>
            <seg n="75db63f8">
              En chef för handläggningen gällande föräldrapenningen på Försäkringskassan
              i Västra Götaland har just uttalat: Det är så reglerna ska tolkas.
              För att vi ska kunna göra annorlunda måste det till en politisk
              regeländring av riksdagen. Denna chef hade också i januari 2003
              skrivit till Riksförsäkringsverket om detta förhållande. Fortfarande
              har inget skett. Vi har haft frågan uppe i riksdagen, både under
              2003 på hösten och nu 2004.
            </seg>
            <seg n="6efcae2a">
              Utskottet säger att det inte är något problem. Därför känns det
              som att slå huvudet i väggen.
            </seg>
            <seg n="a8d03535">
              Så kommer det då ett efterlängtat utredningsdirektiv. Sida upp
              och sida ned pratas det om båda föräldrarna, vardera föräldern,
              barnets föräldrar och nya familjebegrepp och så vidare. Att en
              grupp som vi är så medvetna om har en särskilt utsatt situation
              inte speciellt är omnämnd i direktiven oroar mig. Jag ska fortsätta
              att påtala detta när jag träffar utredningen på deras utmärkta
              seminarium.
            </seg>
            <seg n="1e17cc74">
              När jag läser nästa interpellation ser jag att statsrådet påpekar
              att i direktiven står det ena och det andra, och det ska vi få
              tillbaka. När en grupp inte ens är nämnd, hur ska utredningen
              då mäkta med att få fram förslag? De ska ganska snart lägga fram
              sitt betänkande.
            </seg>
            <seg n="208d30ec">
              Det andra exemplet som jag nämnde i min interpellation visar
              verkligen hur omänskligt det här systemet slår.
            </seg>
            <seg n="cd1e6b79">
              Jag har ett verklighetsexempel. En nyförlöst kvinna hon har ett
              barn tidigare har drabbats av en lungsjukdom. Läkaren intygar
              att hon inte kan ta hand om sitt barn och sjukskriver henne. Fadern
              dog av en stroke under graviditeten, så det finns ingen annan
              förälder. Moderns föräldrar kan dock ta ledigt från sina jobb
              och hjälpa henne med barnen, men Försäkringskassan säger blankt
              nej. Varför? Jo, barnet är inte åtta månader gammalt.
            </seg>
            <seg n="fc179de3">
              Hon kan alltså inte få hjälp i sin sjukdom med att någon får
              föräldraförsäkringen i stället för henne när hon är sjukskriven
              för att barnet är för ungt.
            </seg>
            <seg n="2ebf6222">
              Hur kan man från majoritetens och statsrådets sida tycka att
              vi ska ha en sådan begränsning som 240-dagarsregeln? Det är den
              som är grunden till att barn inte kan få tillsyn om det bara finns
              en förälder.
            </seg>
            <seg n="4fe7e589">
              Vad tänker statsrådet göra åt det?
            </seg>
          </u>
          <note type="speaker" n="9ea265ef">
            Anf. 172 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-63" n="08f322b9">
            <seg n="b8345128">
              Fru talman! När det gäller den första delen i Cecilia Magnussons
              interpellation som rör de tio så kallade pappadagarna vill jag
              återigen understryka att det inte borde vara något problem. Vi
              har förändrat lagstiftningen, och det finns möjlighet för någon
              annan än fadern att ta ut dessa dagar.
            </seg>
            <seg n="cbaa3e67">
              Det Cecilia Magnusson refererar från en mycket känd situation,
              där man har uttalat sig från myndigheten, tyder på att det är
              någon form av brist i informationen eller i förmedlandet av kunskaper
              om de rätta förhållandena i organisationen. Jag kan bara göra
              den noteringen att jag utgår ifrån att det rättas till, och att
              den nya myndighet som nu har bildats har större möjligheter att
              skapa klarhet och tydlighet när det gäller regler och tillämpning
              av, inte bara föräldraförsäkringen utan också andra försäkringar
              och förmåner.
            </seg>
            <seg n="d5890549">
              När det gäller den andra delen som rör den tillfälliga föräldrapenningen
              för barn under 240 dagar har den förändring som gjordes i lagstiftningen
              sin grund i en dom som kom 1988. Man ville inte göra det möjligt
              att byta ut föräldrapenningsdagar mot sjukskrivningsdagar. Därför
              sattes den här gränsen.
            </seg>
            <seg n="47c3ac52">
              Jag delar Cecilia Magnussons uppfattning om att det finns anledning
              att titta på detta. Jag kan försäkra Cecilia Magnusson att denna
              del ingår i Föräldraförsäkringsutredningens arbete. Man kommer
              att titta närmare på frågan och se om vi kan hitta en bättre lösning.
            </seg>
            <seg n="1982a602">
              Jag kan försäkra Cecilia Magnusson att så är förhållandena.
            </seg>
          </u>
          <note type="speaker" n="2a3cff67">
            Anf. 173 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-669fdda2f26bd264-2" n="70b47dd4">
            <seg n="74fd8e04">
              Fru talman! Det var ju ett väldigt glädjande besked. Det är så
              fruktansvärt när särskilt utsatta människor inte kan få hjälp.
              Ett barn som är yngre än åtta månader har ju inte ett mindre omsorgsbehov
              än ett som är över åtta månader.
            </seg>
            <seg n="3f7f3e7d">
              Jag är jätteglad att få en försäkran från statsrådet om att detta
              kommer att tas upp. Det är ändå 17 år sedan den domen kom, så
              det är dags utvärdera det.
            </seg>
            <seg n="7fbed0e1">
              Jag blir däremot lite oroad när statsrådet pratar om den nya
              organisationen inom Försäkringskassan och att man kanske har problem
              med den interna informationen. Så är inte fallet. Man har gått
              igenom det här väldigt noga i Västra Götaland och sagt att reglerna
              är så här. För att de ska tolkas på annat sätt måste man få en
              förändring, som lagstiftningen ser ut i dag.
            </seg>
            <seg n="b605045e">
              Det är olyckligt. Jag har jobbat mycket för att få veta vad problemet
              är. De experter som jobbar med det säger att här måste riksdagen
              och regeringen komma med förändringar för att de ska kunna överlåta,
              eller låta någon annan disponera, de tio pappadagarna.
            </seg>
            <seg n="974be479">
              Jag hoppas verkligen att även den här problembilden kommer att
              bli föremål för utredningens översyn så att vi kan göra något
              åt det för de kommande barn som bara har en förälder.
            </seg>
          </u>
          <note type="speaker" n="fb9c4aba">
            Anf. 174 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-64" n="08f322b9">
            <seg n="3907133e">
              Fru talman! Det är en mycket bred översyn av föräldraförsäkringen
              som just nu pågår. Man tittar på föräldraförsäkringen ur en rad
              olika aspekter. Precis som Cecilia Magnusson säger har man ett
              mycket brett och förutsättningslöst arbetssätt.
            </seg>
            <seg n="319e2c90">
              De tio så kallade pappadagarna ingår ju också i den här översynen,
              men kanske ur ett bredare perspektiv. Jag förväntar mig att man
              kommer att vrida och vända på den här frågan också ur en rad olika
              aspekter.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="ccbe1f9f">
            18 § Svar på interpellation 2004/05:287 om kvotering av föräldraförsäkringen
          </note>
          <note type="speaker" n="9d94a47a">
            Anf. 175 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-65" n="08f322b9">
            <seg n="edac8a4f">
              Fru talman! Torsten Lindström har frågat mig om jag avser att
              föreslå en tvångsdelning av föräldraförsäkringen samt om jag avser
              att föreslå ett system som riskerar att förkorta det samlade uttaget
              av föräldrapenning för barnet under småbarnsåren.
            </seg>
            <seg n="35da72e7">
              Den svenska föräldraförsäkringen är unik. Den sätter barnet i
              centrum och ger genom sin flexibilitet familjer med olika villkor
              möjlighet till tid med barnen efter var och ens behov. Föräldraförsäkringen
              har som mål att stödja båda föräldrarnas möjligheter att förena
              förvärvsarbete med föräldraskap och framhåller särskilt männens
              ansvar för sina barn.
            </seg>
            <seg n="33fc82bc">
              Det är ett effektivt sätt för att utforma stöd som syftar till
              att förbättra småbarnsföräldrarnas situation. Försäkringens konstruktion
              med ersättning för inkomstbortfall och att reservera tid för båda
              föräldrarna är viktig i regeringens arbete för jämställdhet.
            </seg>
            <seg n="62bd44f5">
              Det är viktigt för barnen att båda föräldrarna utnyttjar sina
              möjligheter att vara föräldralediga. Föräldraförsäkringen är i
              dag fördelad med hälften till mamman och hälften till pappan.
              Två månader är reserverade för mamman respektive pappan. Utöver
              detta kan man överlåta dagar.
            </seg>
            <seg n="772db061">
              De reserverade månaderna i föräldraförsäkringen markerar vikten
              av att pappor är hemma med sina barn. De ger pappan ett lagstadgat
              stöd att kunna hävda barnets behov av att han är hemma.
            </seg>
            <seg n="89558f48">
              I den utredning som ska göra en översyn av reglerna för föräldraförsäkringen
              har jag givit utredaren i uppdrag att särskilt se över och belysa
              vilka incitament som kan vara verkningsfulla för att skillnaderna
              i uttag av föräldrapenning mellan barnets föräldrar ska minska,
              med beaktande av hur det samlade uttaget av föräldrapenning för
              barnet påverkas. Utredaren ska också se över och belysa effekterna
              av att två månader av föräldrapenningen reserverats för vardera
              föräldern samt analysera vilka effekter det kan få att på samma
              sätt reservera ytterligare månader. Först när denna analys är
              gjord kommer regeringen att ta ställning till föräldraförsäkringens
              framtida utformning. Utredaren ska redovisa uppdraget senast den
              1 september 2005.
            </seg>
          </u>
          <note type="speaker" n="047e8be4">
            Anf. 176 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-51e767d7bbc58591-2" n="b4008847">
            <seg n="9ee09abe">
              Fru talman! Allra först vill jag tacka socialministern för svaret
              på min interpellation.
            </seg>
            <seg n="efff3d5d">
              Dagens debatt borde inte vara ideologisk, men den är det. Skiljelinjen
              går mellan oss som vill ha valfrihet och dem som tror att politiker
              vet bäst.
            </seg>
            <seg n="e80f1b34">
              I dag är föräldraförsäkringen individualiserad. Den är fördelad
              så att mamman och pappan har rätt till hälften av dagarna vardera.
              Föräldrarna har sedan möjlighet att överlåta delar av eller alla
              sina dagar till den andre föräldern, förutom två månader som är
              helt och hållet reserverade för respektive förälder. Ingen kan
              tvinga dem att överlåta dagarna till varandra. Detta blir i stället,
              med utgångspunkt från familjens specifika situation och önskemål,
              en överenskommelse mellan föräldrarna utifrån vad som passar dem
              och barnet bäst.
            </seg>
            <seg n="f2241237">
              På en fråga till föräldrar om hur de såg på sin egen fördelning
              av föräldraledigheten svarade fler än 80 % att de var nöjda. Nöjdast
              var mammorna.
            </seg>
            <seg n="a55ebb4b">
              Trots att alltså föräldraförsäkringen redan är individualiserad
              och föräldrarna är nöjda med den fördelning som de själva gjort
              envisas socialdemokrater och andra med att tala om en tvångskvoterad
              föräldraförsäkring.
            </seg>
            <seg n="e3dfb2d0">
              Visst finns det mer att göra för att våra barn ska få god kontakt
              med både mamman och pappan. Undersökningar visar också att pappor
              skulle vilja ta ut en större andel av föräldraförsäkringen men
              att bland annat attityder på arbetsplatsen, ekonomi och bristande
              kunskap står i vägen. Men i stället för att föreslå konkreta åtgärder
              för att undanröja hinder och därmed öka föräldrarnas valmöjligheter
              har den socialdemokratiska regeringen tillsatt en ensamutredare
              som ska föreslå åtgärder som inskränker föräldrarnas valmöjligheter
              i föräldraförsäkringen. Utredaren ska bland annat analysera vilka
              effekter det kan få att reservera ytterligare månader för mamman
              respektive pappan.
            </seg>
            <seg n="69343a86">
              Direktivet är alltså givet. Målet är givet. I klartext innebär
              detta att man ska se över hur en tvångsdelning av föräldraförsäkringen
              ska genomföras. Den möjlighet till valfrihet som finns i dag ska
              dras in. Familjens och föräldrarnas valmöjligheter ska inskränkas
              och flexibiliteten i systemet minskas. Regeringen bryr sig inte
              om att familjers omständigheter ser olika ut, att en enda lösning
              faktiskt inte passar alla eller att föräldrar själva vill, och
              ska, kunna bestämma över fördelningen av föräldraledigheten.
            </seg>
            <seg n="40260e7f">
              Fru talman! I sitt svar undviker Berit Andnor kärnfrågan. Dock
              visar hennes resonemang att själva syftet med den tillsatta utredningen
              är att se hur det går till att tvinga på människor en lösning
              som de inte vill ha kvotering. Och så avslöjar hon, kanske omedvetet
              men ganska häpnadsväckande, sin syn att föräldraförsäkringen ska
              stödja föräldrarna. Än en gång har perspektivet kommit på sniskan.
              Föräldraförsäkringen borde självklart syfta till att skapa tid
              för barn, att barn ska få bästa möjliga tillvaro och att föräldrarna
              ska få bästa möjliga förutsättningar att ta hand om och fostra
              sina barn.
            </seg>
            <seg n="8d18eda4">
              Bekänn därför gärna färg i dag, Berit Andnor: Kommer regeringen
              att föreslå en tvångsdelning av föräldraförsäkringen, och kommer
              det i så fall att ske på bekostnad av den tid som i dag kan överlåtas
              mellan föräldrar så att barn och föräldrar ska få så mycket tid
              som möjligt tillsammans?
            </seg>
          </u>
          <note type="speaker" n="6483b0b4">
            Anf. 177 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-66" n="08f322b9">
            <seg n="cb1cc0d2">
              Fru talman! Det finns en bred samsyn det är i alla fall min uppfattning
              om vikten av att öka pappornas uttag av föräldraförsäkringen.
              Varför det? Jo, helt enkelt därför att det också finns en bred
              kunskap om vikten av att papporna deltar i vården av barnen. Det
              är också utifrån barnets bästa som den bedömningen görs. Barnen
              har rätt att få tid med båda sina föräldrar.
            </seg>
            <seg n="6b0ea5fb">
              För att se hur vi med olika medel skulle kunna öka pappornas
              uttag har vi tillsatt Föräldraförsäkringsutredningen. Den har
              ett brett uppdrag och ska titta på olika vägar och metoder att
              nå dithän. Men att det finns en bred samsyn om vikten av att papporna
              tar ett större uttag av föräldraförsäkringen måste jag nog ändå
              säga är ett faktum som föreligger.
            </seg>
            <seg n="72977361">
              Den svenska föräldraförsäkringen är unik till både längd och
              omfattning. Det finns egentligen inget annat land som kan konkurrera
              med Sverige när det gäller just föräldraförsäkringen. Tillsammans
              med en väl utbyggd barnomsorg och en väl utbyggd ekonomisk familjepolitik
              också i övrigt gör det att det sammantaget finns mycket goda förutsättningar
              för föräldrarna att få den tid med barnen som man önskar. Denna
              tid går också att anpassa efter de olika behov som varje familj
              har.
            </seg>
            <seg n="866b1c2c">
              Att öka pappornas uttag kan naturligtvis ske på olika sätt. Torsten
              Lindström nämner frågan om attityder. Vilka regler som gäller
              på arbetsmarknaden, attityder hos arbetskamrater, arbetsgivarnas
              inställning allt detta har naturligtvis också betydelse för att
              få ett jämställt uttag av föräldraförsäkringen. Det är en självklarhet
              att det här måste genomföras förändringar. Man måste öka medvetenheten
              hos arbetsmarknadens parter om vikten av att stimulera papporna
              att ta en jämställd del av vården av och ansvaret för sina barn.
            </seg>
            <seg n="e3c8faf9">
              En annan väldigt viktig del är taket i föräldraförsäkringen.
              Där har regeringen tillsammans med våra samarbetspartier Vänsterpartiet
              och Miljöpartiet beslutat att höja taket från den 1 juli 2006.
            </seg>
            <seg n="1c36530b">
              Utredningen om föräldraförsäkringen pågår och kommer att pågå
              fram till den 1 september i år. Fram till dess att det arbetet
              är slutfört finns det ingen anledning för mig att i dag avge någon
              deklaration kring hur regeringen kommer att ställa sig i de frågor
              som Torsten Lindström här ställer.
            </seg>
          </u>
          <note type="speaker" n="6d0e182a">
            Anf. 178 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-51e767d7bbc58591-3" n="b4008847">
            <seg n="1ebd6a3f">
              Fru talman! Det är glädjande att socialministern och jag kan
              vara överens om att barn behöver både en mamma och en pappa. Det
              är också glädjande att vi kan vara överens om att barn, familjer
              och föräldrar har olika behov. Men om vi nu kan vara överens om
              detta, hur går det ihop med ståndpunkten att det här ska lösas
              med hjälp av en lösning för alla, med den tvångskvotering som
              en inskränkning av valfriheten i föräldraförsäkringen de facto
              innebär?
            </seg>
            <seg n="5f43da05">
              Tänk om Berit Andnor skulle våga löpa hela linan ut och säga:
              Vi kommer inte att föreslå en tvångskvotering. Vi har förtroende
              för föräldrarna. Vi har förtroende för familjerna. Det vore ljuv
              musik. Jag befarar att vi inte kommer att få höra detta från socialministern
              denna kväll.
            </seg>
            <seg n="d8ca640e">
              Fru talman! För oss unga män är det, kanske till skillnad från
              tidigare generationer, väldigt naturligt att vara både aktiva
              och närvarande föräldrar. För egen del ser jag fram emot att få
              vara hemma med mina barn när den tiden kommer. Oavsett detta är
              det dock familjen min familj eller den familj som det handlar
              om som ska bestämma hur detta läggs upp. Det ska faktiskt inte
              regeringen bestämma. Det ska faktiskt inte politiker bestämma.
              Det ska faktiskt inte Berit Andnor bestämma.
            </seg>
            <seg n="98c2c120">
              Det ger en lite fadd smak av gammalt tänkande att kvotera, att
              tvinga in folk. När vi ser på direktiven till den här utredningen
              är det tydligt att den har fått i uppdrag att se över hur det
              ska vara möjligt att tvinga in folk i en och samma fålla: den
              som överheten gillar.
            </seg>
            <seg n="a6c357aa">
              Vi kristdemokrater vill arbeta med attityder, ge mer valfrihet
              och stimulera pappor eller höginkomsttagarna i familjerna, och
              det är ju tyvärr oftast papporna genom att höja nivån i föräldraförsäkringen
              så att det blir lättare att hitta de lösningar som passar den
              egna familjen i stället för att komma med pekpinnar.
            </seg>
            <seg n="06760cde">
              När de här pekpinnarna diskuteras blir onekligen frågan vad nästa
              steg blir. Ska vi reglera hur föräldrarna ska vara klädda när
              de leker med barnen? Var går egentligen gränsen för det här överförmynderiet?
              Det vore klädsamt med ett klart och tydligt besked om det från
              socialministern.
            </seg>
            <seg n="fb3b37ec">
              Fru talman! Tid är den stora bristvaran för dagens familjer.
              Undersökningar visar att det barn mest av allt önskar är mer tid
              med sina föräldrar. Familjen är det viktigaste. Undersökningar
              visar också att det småbarnsföräldrar mest av allt önskar är mer
              luft i sina liv luft i bemärkelsen att slippa stressen, att slippa
              känna att livspusslet inte går ihop, att känna att man har lite
              mer makt över sin vardag.
            </seg>
            <seg n="0a98d8b3">
              Det är bara att konstatera: Vi kristdemokrater vill göra det
              möjligt att ge alla familjer låginkomsttagare, medelinkomsttagare,
              höginkomsttagare, familjer med en förälder och familjer med två
              föräldrar mer makt att bestämma. Men när vi kristdemokrater vill
              flytta makt från överhet, från kommunhus, Riksdagshus och Regeringskansli
              till familjernas köksbord kommer faran vankandes med hjälp av
              direktiven till den här utredningen om att i stället göra precis
              tvärtom. Ta ifrån föräldrarna, ta ifrån familjen den valfrihet
              och den möjlighet som de de facto har i dag. Den valfriheten borde
              inte ens Berit Andnor vilja inskränka utan tvärtom slå vakt om.
              Någonting annat är ingenting annat än överförmynderi och ren och
              skär socialism.
            </seg>
            <seg n="14467881">
              Jag fick heller inte svar på min fråga. Låt oss ta exemplet en
              familj där det av någon anledning är väldigt svårt för en förälder
              att vara hemma. Menar Berit Andnor att kvoteringen ska gå så långt
              att den familjen förlorar möjligheten att överföra dagar, vilket
              betyder att barnet får mindre tid med sina föräldrar? Menar socialministern
              det?
            </seg>
          </u>
          <note type="speaker" n="93473db5">
            Anf. 179 Socialminister BERIT ANDNOR (s):
          </note>
          <u who="berit_andnor_a5933e" xml:id="i-1b3bf83bf771f7b6-67" n="08f322b9">
            <seg n="f131deee">
              Fru talman! Som jag säger i mitt interpellationssvar anser regeringen,
              och fler partier också skulle jag vilja säga, även på den borgerliga
              kanten, tror jag, att det är viktigt för barnen att båda föräldrarna
              utnyttjar sina möjligheter att vara föräldralediga. Barnen behöver
              båda föräldrarna. Vi kan konstatera att papporna tar ut alldeles
              för lite av föräldraledigheten. Det går visserligen åt rätt håll,
              men det går förfärligt sakta.
            </seg>
            <seg n="0ebbe09a">
              Det man nu tittar på i föräldraförsäkringsöversynen är vilka
              incitament som skulle kunna vara verkningsfulla för att öka pappornas
              uttag. Min fråga till Torsten Lindström är, ser Torsten Lindström
              inga problem med att papporna inte tar ut sin del av föräldraledigheten?
              Är inte det ett problem? Innebär inte det att barnen inte får
              det här tillfället att tillbringa tid med båda sina föräldrar?
            </seg>
            <seg n="c18b7eca">
              Den familjepolitik som vi socialdemokrater står för har en stark
              uppslutning från barnfamiljerna i dag. En föräldraförsäkring som
              är unik både i sin längd och i sin omfattning, med inkomstbortfallsprincipen
              som grund i kombination med en utbyggd barnomsorg som är till
              för alla barn, där vi inte lägger hinder i form av att det är
              för dyrt att ha sitt barn i barnomsorg, är tillsammans med barnbidrag
              och andra familjeförmåner sammantaget naturligtvis någonting som
              skapar trygghet och valmöjligheter för alla barnfamiljer.
            </seg>
            <seg n="9141a85a">
              Torsten Lindström representerar ett parti, Kristdemokraterna,
              där detta är någonting som är fel. De förslag som Kristdemokraterna
              har när det gäller familjepolitiken är ju ingenting som kommer
              alla barn till del, alla barnfamiljer. De kristdemokratiska förslagen
              inom familjepolitiken innebär ju en återgång till ett förlegat
              tänkande och ett samhälle som vi har lämnat bakom oss.
            </seg>
            <seg n="ee99e409">
              Vi socialdemokrater, tillsammans med flera andra partier, står
              för en modern familjepolitik som är anpassad efter det samhälle
              vi lever i i dag och de krav, önskningar och förväntningar som
              barnfamiljerna har. Det är en politik som skapar förutsättningar
              just för det som Torsten Lindström säger sig prata för, nämligen
              en valfrihet, men en valfrihet som är till för alla inte bara
              för några.
            </seg>
          </u>
          <note type="speaker" n="ec3db65d">
            Anf. 180 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-51e767d7bbc58591-4" n="b4008847">
            <seg n="97e33655">
              Fru talman! Äntligen kom svaret. Socialministern ser ett bekymmer.
              Människor beter sig inte, familjer beter sig inte som socialministern
              vill. Vad ska hon göra? Jo, ta till den klassiska, gammaldags,
              mossiga socialdemokratiska lösningen. Tillsätt en utredning! Inför
              incitament! Ta fram pekpinnar så att människor börjar bete sig
              som den politiska överheten vill. Kan det bli mer avslöjande?
            </seg>
            <seg n="f084d5bd">
              Vi kristdemokrater vill gå i den motsatta riktningen. Vi vill
              arbeta med mer valfrihet, arbeta med attityder, ta vara på den
              positiva kraft som finns hos familjerna, ta vara på den positiva
              kraft som finns hos både pappor och mammor. Den kraften vill Berit
              Andnor ta ifrån dem för att i stället gå in och tala om att så
              här ska ni göra. Det har vi kommit fram till är bra för alla,
              även för er. Det blir inte mycket utrymme för vare sig valfrihet,
              olikheter eller mångfald i den socialdemokratiska enögda politiken
              där alla ska göra på ett sätt.
            </seg>
            <seg n="efd29ad3">
              Fru talman! Om socialministern framhärdar i sitt svar här i dag
              kommer frågan om kvotering av föräldraförsäkring att bli en valfråga.
              Då får vi nog se hur det är med det folkliga stödet för det socialdemokratiska
              överförmynderiet. Vi har trots allt många undersökningar som visar
              att alla föräldrar vill bestämma mer, få möjligheten att styra
              mer över sin vardag än de har i Socialdemokraternas Sverige. Det
              finns inget folkligt stöd, fru talman, för att införa tvångslösningar
              och kvotering.
            </seg>
            <seg n="6b6f4ed9">
              Det finns heller inget som helst stöd för en sådan lösning i
              till exempel FN:s barnkonvention, som är mycket klar och tydlig
              och som Sverige har förbundit sig att följa. Sverige som land
              ska respektera de möjligheter, det ansvar, de rättigheter och
              de skyldigheter som tillkommer familjer och barn.
            </seg>
            <seg n="800fb80e">
              Fru talman! Inte kan väl Berit Andnor vara beredd att så tydligt
              gå emot FN:s barnkonvention som en tvångskvotering av föräldraförsäkringen
              skulle innebära?
            </seg>
          </u>
          <note type="speaker" n="f1b411c2">
            Anf. 181 Socialminister BERIT ANDNOR (s):
          </note>
          <u who="berit_andnor_a5933e" xml:id="i-ae6a4d973ff85a1c-6" n="08f322b9" next="i-baa241eb8713311c-6">
            <seg n="aee36066">
              Fru talman! Låt mig bara säga att det finns en bred enighet om
              vikten av att öka pappornas uttag av föräldraförsäkringen. Det
              finns det en bred samsyn om just utifrån barnperspektivet, att
              barn har rätt till båda sina föräldrar.
            </seg>
            <seg n="86eacabd">
              Det utredningen nu tittar på är vilka incitament som skulle kunna
              vara verkningsfulla för att öka pappornas uttag av föräldraförsäkringen,
              därför att det finns så stora vinster med detta. Det handlar om
              att barnen väldigt tidigt kan knyta en nära och bra kontakt med
              båda sina föräldrar. Det har också betydelse för hela livet, i
              vad som händer framöver. I samband med skilsmässor, om det går
              så tråkigt att man inte fortsätter att leva tillsammans, vilket
              tyvärr händer, vet vi att en tidig, nära anknytning till pappan
              också har betydelse för i vilken utsträckning man har möjlighet
              att upprätthålla en god relation framöver. Det finns mycket bra
              forskning kring detta.
            </seg>
            <seg n="c37f0e2a">
              Det är naturligtvis av intresse för oss alla att se till att
              våra barn har en nära och bra kontakt med båda föräldrarna. Och
              det är det som utredningen syftar till. Jag ser fram emot den.
              Jag ser också fram emot att diskutera de här frågorna med Kristdemokraterna
              i valrörelsen. Jag vet att det finns ett stort folkligt stöd för
              den traditionella svenska familjepolitik som vi socialdemokrater
              står för. En bra föräldraförsäkring, en välutbyggd barnomsorg
              som alla har råd med och höga barnbidrag och andra förmåner inom
              den ekonomiska familjepolitiken bildar tillsammans en bra helhet
              som ger valfrihet åt alla barnfamiljer och ger en trygghet som
              naturligtvis är väldigt viktig för våra barn och barnfamiljer.
            </seg>
          </u>
          <note n="db0d9846">
            Överläggningen var härmed avslutad.
          </note>
          <note n="73a16ef3">
            19 § Hänvisning av ärenden till utskott
          </note>
          <note n="42de11b1">
            Föredrogs och hänvisades
          </note>
          <note n="a333e61b">
            20 § Bordläggning
          </note>
          <note n="ec101f96">
            Anmäldes och bordlades
          </note>
          <note n="f481ca33">
            21 § Anmälan om interpellation
          </note>
          <note n="2272e2e8">
            Anmäldes att följande interpellation framställts
          </note>
          <note n="617acc24">
            den 27 januari
          </note>
          <note n="f0607e79">
            Rosita Runegrund
          </note>
          <note n="619172e2">
            Interpellationen redovisas i bilaga som fogats till riksdagens
            snabbprotokoll tisdagen den 1 februari.
          </note>
          <note n="67de0664">
            22 § Anmälan om frågor för skriftliga svar
          </note>
          <note n="7019534b">
            Anmäldes att följande frågor för skriftliga svar framställts
          </note>
          <note n="617acc24">
            den 27 januari
          </note>
          <note n="24350de9">
            Peter Danielsson
          </note>
          <note n="bca428ef">
            Christer Nylander
          </note>
          <u who="berit_andnor_a5933e" xml:id="i-baa241eb8713311c-6" n="08f322b9" prev="i-ae6a4d973ff85a1c-6">
            <seg n="5f8c6cae">
              Luciano Astudillo
            </seg>
            <seg n="5f8c6cae">
              Luciano Astudillo
            </seg>
          </u>
          <note n="dbb50901">
            Harald Nordlund
          </note>
          <note n="86ebbab8">
            Lennart Fremling
          </note>
          <note n="edbcb4c1">
            Gustav Fridolin
          </note>
          <note n="46a3eb4c">
            Allan Widman
          </note>
          <note n="0761bc28">
            Margareta Sandgren
          </note>
          <note n="24350de9">
            Peter Danielsson
          </note>
          <note n="bdb915e8">
            Chatrine Pålsson
          </note>
          <note n="bdb915e8">
            Chatrine Pålsson
          </note>
          <note n="e8726576">
            Frågorna redovisas i bilaga som fogats till riksdagens snabbprotokoll
            tisdagen den 1 februari.
          </note>
          <note n="0302f3ab">
            23 § Anmälan om skriftliga svar på frågor
          </note>
          <note n="b4a692dc">
            Anmäldes att skriftliga svar på följande frågor inkommit
          </note>
          <note n="2a502960">
            den 26 januari
          </note>
          <note n="f08cd45f">
            Maria Larsson
          </note>
          <note n="9c32b114">
            Lars-Ivar Ericson
          </note>
          <note n="adb781fd">
            Birgitta Ohlsson
          </note>
          <note n="617acc24">
            den 27 januari
          </note>
          <note n="9c32b114">
            Lars-Ivar Ericson
          </note>
          <note n="a38c3344">
            Johan Linander
          </note>
          <note n="12b23ef2">
            Johan Pehrson
          </note>
          <note n="98fd4e8d">
            Svaren redovisas i bilaga som fogats till riksdagens snabbprotokoll
            tisdagen den 1 februari.
          </note>
          <note n="81a8d223">
            24 § Kammaren åtskildes kl. 19.48.
          </note>
          <note n="4ad39633">
            Förhandlingarna leddes
          </note>
          <note n="ce5a73fe">
            /Monica Gustafson
          </note>
        </div>
      </body>
    </text>
  </TEI>
</teiCorpus>
