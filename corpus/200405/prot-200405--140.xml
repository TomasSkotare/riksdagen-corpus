<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--140</head>
          <docDate when="2004-06-15">2004-06-15</docDate>
        </div>
      </front>
      <body>
        <div>
          <note n="b3fc7fc3">
            ﻿
          </note>
          <note n="719b3ec3">
            Riksdagens protokoll
          </note>
          <note n="ee06d7c9">
            2004/05:140
          </note>
          <note type="date" n="a96d6888">
            Onsdagen den 15 juni
          </note>
          <note n="644ea784">
            Kl. 09:00 - 19:29
          </note>
          <note n="9842dde6">
            1 § Partiledardebatt
          </note>
          <note type="speaker" n="07ae6a53">
            Anf. 1 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-889d9ae68522f816-0" n="c2ca4fb0">
            <seg n="d05b1322">
              Herr talman! Det europeiska samarbetet står inför stora utmaningar
              och legitima frågor om dess folkliga förankring.
            </seg>
            <seg n="b5553283">
              Nu på morgonen har vi fått besked om att det som kanske kommer
              att bli den verkliga förhandlingsfrågan gäller den kommande budgeten,
              och där är det viktigt att vi ger tydliga besked. Om Storbritannien
              inte kan tänka sig att ändra på sin budgetrabatt och om Frankrike
              inte kan tänka sig att diskutera stöd till franska bönder, då
              kan vi inte tänka oss att Sverige ska betala mer.
            </seg>
            <seg n="ecb7d6f0">
              Det kommer naturligtvis också att vara en diskussion om nej i
              Holland och nej i Frankrike. På detta tror jag inte att det finns
              någon enkel lösning, och kanske finns det nu en iver att för snabbt
              hävda exakt hur man ser en väg framåt.
            </seg>
            <seg n="86f7622a">
              Min utgångspunkt är att vi gemensamt arbetat fram det fördrag
              som nu finns och att vi därför också gemensamt bör diskutera vägen
              framåt. Det bör vara ingången för det möte som ska ske. Där är
              det viktigt att inte fastna i form utan mer se till vilka sakfrågor
              och vilka utvecklingsfrågor för Europa som vi tycker är viktiga
              att försvara. Och jag vill sända med tre stycken besked till Göran
              Persson inför detta möte.
            </seg>
            <seg n="67dd3fff">
              Det första är att detta samarbete tillkom för att skapa fred
              och säkerhet i hela Europa. Låt inte detta ta halt när det sydöstra
              hörnet av Europa knackar på dörren. Det är oerhört angeläget att
              utvidgningen får fortsätta, att vi nu inte stänger dörrar till
              den del av Europa som då kommer att se andra dörrar öppnas för
              krafter som vi inte vill ge utrymme. Om det europeiska perspektivet
              stängs ned för Turkiet och för Balkans länder, då vet vi inte
              vilken utveckling som kommer att följa. För detta har vi ett ansvar.
              Sverige har varit pådrivande i utvidgningen. Vi har ett unikt
              brett stöd i Sverige för utvidgningen. Låt oss markera detta.
            </seg>
            <seg n="23ec4940">
              Det andra är att det blir naturligare en diskussion om hur förankrat
              detta projekt är. Det har för mycket blivit en politik som bedrivs
              för politiker i Bryssel, som berör få och mest verkar handla om
              beslutsregler och om vem som ska bestämma över vem. Det har varit
              för lite leverans i vardagen, för mycket utspel, inte minst av
              stats- och regeringschefer, för lite genomförande av det som faktiskt
              sedan tidigare är beslutat. Här måste vi bli tydligare på att
              kräva leverans av de goda idéerna som det redan finns beslut om
              för att få jobben att kunna växa fram och för att vi ska få en
              fungerande brottsbekämpning.
            </seg>
            <seg n="e45abb05">
              Det tredje gäller just jobben och ekonomin. Det är klart att
              många i Europa nu ställer sig frågan: Hur ska vi trygga våra jobb?
              Hur ska vi klara den växande internationella konkurrensen från
              Asien och USA? Svaret är naturligtvis att väldigt mycket av jobbet
              måste göras hemmavid, i våra respektive nationalstater. Där äger
              vi regelsystemen, där äger vi möjligheten att påverka förutsättningarna
              för företagande och att det ska löna sig bättre att arbeta. Men
              det europeiska samarbetet kan definitivt, rätt använt, vara ett
              stöd för detta. I stället för att gå i den riktning som man nu
              gör på många håll i Europa, att sluta sig och bli rädd för det
              som ligger utanför, har vi all anledning att bejaka öppenhet,
              rörlighet, frihandel som en stark svensk röst för hur det europeiska
              samarbetet ska gå vidare.
            </seg>
            <seg n="d0c52231">
              Det är de tre rent faktiska besked som jag tycker att vi ska
              lämna för vilken fortsättning vi vill se för det europeiska samarbetet;
              fortsatt utvidgning, leverans snarare än nya utspel och en politik
              som bejakar frihandel och öppenhet för att leda vägen till nya
              jobb.
            </seg>
            <seg n="00b5cf3a">
              Det kommer naturligtvis också att vara den svenska inhemska diskussionen
              med 15 månader kvar till valet och med en regering som passivt
              låter försörjning utan arbete ersätta idén om att fler ska jobba
              och att det ska löna sig att arbeta.
            </seg>
            <seg n="3966309d">
              Vi vill inte föra en politik som inriktar sig på att dölja arbetslösheten.
              Vi vill svara på frågor om hur vi ska fler jobb i Sverige. Det
              är naturligt att den frågan ställs till hela den borgerliga alliansen,
              också till Moderaterna. Jag tänker därför berätta hur vi menar
              att jobben ska växa till. Det handlar om tre saker. Det måste
              alltid löna sig bättre att arbeta. Det är fler som ska vilja och
              våga anställa. Och det ska löna sig bättre att bli företagare.
            </seg>
            <seg n="6b94b749">
              Först detta att det alltid måste löna sig att arbeta. Det är
              så vi har gjort om vår skattepolitik. Vi ser till att den mer
              kommer dem som tjänar minst till del, eftersom vi vet att privatekonomin
              för dem som tjänar lite i Sverige gör att det ofta lönar sig dåligt
              att arbeta. Det handlar om alla de som vill kunna påverka sin
              egen situation genom att jobba lite extra, som kanske tar det
              där extra passet på lördagen om de har fått barnvakt för att de
              faktiskt ska kunna göra skillnad i sin vardag, men som märker
              att det blir väldigt lite kvar av den extra arbetsinsatsen.
            </seg>
            <seg n="3d63c7c3">
              Det finns ett ekonomord för det där, marginaleffekt. Det är inte
              världens roligaste ord. Men det förklarar vad det handlar om,
              hur mycket som försvinner av den sist intjänade hundralappen.
              För dem som tjänar lite i Sverige, för dem som är tungt beroende
              av ersättningar från olika försörjningssystem är den effekten
              mycket stor. Nästan allt försvinner när man går från bidragsförsörjning
              till arbete eller när man jobbar extra. Det är till alla dem vi
              vill säga: Vi vet att ni vill jobba. Vi vet att ni ser att det
              inte lönar sig att arbeta och att ni förväntar er en politik som
              gör det mer lönsamt att arbeta. Det är därför vi kombinerar sänkta
              inkomstskatter för dem som tjänar minst med stramare bidragssystem.
              Det är kombinationen som tar ned marginaleffekten.
            </seg>
            <seg n="b9ac556a">
              Det finns de som bara påpekar hur vår politik för ersättningsnivåer
              ska se ut och som glömmer våra skattesänkningar. Det handlar om
              16 000 i sänkt inkomstskatt för en lärare och 14 000 i sänkt inkomstskatt
              för ett butiksbiträde. Det är pengar som kommer att kunna användas
              för konsumtion och på det sättet också påverka att jobben kan
              bli fler. Vi vet att när det blir lite mer pengar över för dem
              med små marginaler när de arbetar går pengarna väldigt ofta till
              nödvändig, behövlig konsumtion, vilket i sin tur också ger mer
              jobb.
            </seg>
            <seg n="ea583b6a">
              Det andra är att fler ska våga och vilja anställa. Jag tror att
              det delvis handlar om den offentliga sektorns jobb. Vi har ju
              ingen ideologisk låsning som gör att vi tycker att det som är
              skattefinansierad välfärd måste utföras av offentliga arbetsgivare.
              Vi har för ofta sett hur de är dåliga på att vara bra arbetsgivare.
              Vi uppmuntrar därför att det gärna kan vara privata eller kooperativa
              arbetsgivare, men inom ramen för en skattefinansierad välfärd.
              Det är inte plånboken som ska styra, men vi vill ge mer av valmöjligheter,
              mer av utvecklingsmöjligheter till den offentliga sektorns verksamheter.
            </seg>
            <seg n="3f1d76c0">
              Göran Persson har under sin statsministertid skapat ett stort
              underfinansierat hål i den offentliga sektorns kärnverksamheter,
              över 10 miljarder. Det förklarar det man hör berättas när man
              kommer ut till sjukvården och skolan, att de inte har sett satsningarna.
              De förstår inte alla dessa statsrådsnamngivna skrytpengar som
              inte har nått fram till verksamheterna. De känner inte igen sig.
              I rädsla för att det som beskrivs som satsningar är pengar som
              inte når fram avstår man från att anställa, dessutom i ett läge
              där vi vet att stora generationsskiften väntar när det gäller
              lärare och stora delar av personal inom sjukvården.
            </seg>
            <seg n="23af280f">
              Vi har i vårt budgetalternativ sett till att skjuta till medel
              så att det finns mer att ta av för skola och sjukvård. Vi ser
              i det möjligheter att höja kvaliteten i kärnverksamheterna i välfärden.
              Men det är också en fråga om att våga anställa, att våga tro att
              det finns utrymme att anställa.
            </seg>
            <seg n="11420853">
              Våra nystartsjobb bygger på insikten att om vi ska ha en ambition
              att fler av de en och en halv miljon människor som står utanför
              arbetsmarknaden eller inte jobbar så mycket som de skulle vilja
              kan komma tillbaka i arbete så kommer det att kräva stöd och insatser.
              Vi i hela den borgerliga alliansen har föreslagit en form som
              vi kallar nystartsjobb som gör att arbetsgivare får arbetsgivaravgiften
              helt borttagen när de anställer en person som har varit i långvarigt
              utanförskap. Det är ett stöd på vägen tillbaka till arbete som
              underlättas om vi dessutom kan föra en politik som gör det mer
              lönsamt att arbeta.
            </seg>
            <seg n="f1030f7e">
              Efterfrågan spelar naturligtvis roll för om man vill anställa.
              Jag vet att Göran Persson och jag har varit och besökt samma shoppingcentrum
              utanför Karlstad. Vi har många sådana som växer fram i Sverige.
              Där säger man: Ni måste inse vad det betyder om vi kan få fler
              som har möjligheter att konsumera. Det är så de här butikerna
              fungerar. Om folk får mer pengar över kan de handla, och då anställer
              vi i den typ av verksamheter som vi har, berättade han som hade
              ansvar för shoppingcentret för mig. Det är en mycket enkel logik.
              Det är klart att det betyder mycket. Återigen: En politik som
              gör det mer lönsamt att arbeta, som ger mer åt dem som har minst
              marginaler, kommer att ge utrymme för att handla mer, vilket i
              sig ger ökad sysselsättning.
            </seg>
            <seg n="3f801337">
              Det tredje är att det måste löna sig bättre att bli företagare.
              Jag är uppvuxen i en företagarfamilj. Jag har levt med det till
              frukost, lunch och middag, med att diskutera hur vårt företag
              överlever och hur vi ska vilja och våga satsa för framtiden. Det
              är den fråga som vi måste svara på. Hur ska vi få företagare som
              vill stanna och växa här i Sverige? Det handlar om regelkrångel.
              Det handlar om att det ska löna sig, att det ska ge mer över,
              inte bara öka risken. Det handlar om en lång rad insatser som
              den borgerliga alliansen redan har börjat föreslå, just för att
              fler ska vilja bli företagare. Det är massvis av beslut som fattas
              i Sverige som vi vill rätta till där man avstår från att anställa
              fast man egentligen har behov av fler.
            </seg>
            <seg n="ea4b270f">
              Det är vårt besked om jobben. Det är så vi tror att de ska växa
              fram. Det handlar alltså om att det ska löna sig bättre att arbeta.
              Man ska våga och vilja anställa. Fler ska tycka att det lönar
              sig att bli företagare. Vi tror att det är en politik för en varaktig
              ökning av sysselsättningen. Vi tror dessutom att det kommer att
              ske med jobb som ger bra lön och som bygger Sverige för framtiden.
            </seg>
            <seg n="3d51bb1e">
              Frågan är vad som står emot detta alternativ. De två regeringsalternativen
              blir allt synligare: en enad borgerlighet som förbereder sig för
              att regera tillsammans och mot detta en väldigt splittrad vänsterkartell.
              Deras umgängesform är att två träffas utan den tredje. De talar
              till varandra via medierna i ultimativa former, där det är dagsnoteringar
              på vem som har gjort slut med vem och där det verkar vara en väldig
              osäkerhet huruvida man verkligen kan regera tillsammans. Lars
              Ohly säger att det är en bra teknik. Man ska inte förbereda sig
              för väl. Det är bra att vi tycker olika. Vi har ju sett vad det
              innebär: nattliga förhandlingar, armbrytningar mellan politiker
              som inte vill samma sak. Det är ert vägval för Sverige. Den enade
              borgerligheten förbereder sig och berättar för väljarna före valdagen
              vad de får för politik. Ni erbjuder nattliga armbrytningar och
              en miljö där ni inte tycker om varandra.
            </seg>
            <seg n="afc7b11a">
              Vänsterpartiet har någon sort nykommunistisk vurm som just nu
              har drag som vi känner igen från förr. Man börjar exkludera dem
              som inte vill att det ska vara den hårda kärnan som styr. Folk
              lämnar. Det kan hända i alla partier. Det händer alltid i de partier
              som börjar hävda att det bara finns en sanning, bara en väg framåt.
              Deras besked är allt oftare att de egentligen inte kan stå för
              en politik som det går att formera majoriteter kring. Det känns
              inte som om Lars Ohly tycker att det gör någonting. Hans angrepp
              på den representativa demokratin är ett försteg för att säga att
              vi nu ska ersätta detta med något annat. Utomparlamentarism och
              andra rörelser får kraft med det vänsterparti vi nu ser framför
              oss.
            </seg>
            <seg n="2bc1de23">
              Miljöpartiet tror på ett räntefritt samhälle, nej till tillväxt,
              medborgarlön och Sverige ut ur EU. Listan skulle kunna göras längre.
              Peter Eriksson har sammanfattat detta som rena stolligheter.
            </seg>
            <seg n="1ab11d54">
              Jag ska gärna medge att det ibland nämns att Moderaterna vågar
              ompröva sig. Jag inser att det som Peter Eriksson håller på med
              är fortsättningskursen. Det är fantastiskt att vägen för Miljöpartiet
              att göra skillnad här i riksdagen är att de inte låtsas om vad
              partiet beslutar på kongresser och vad de egentligen tycker. Det
              är så de kan bli möjliga att regera med.
            </seg>
            <seg n="b9335828">
              Till sist har vi Socialdemokraterna som är blinda för verkligheten,
              som inte ser utanförskapet, som är nöjda, som för en politik som
              döljer arbetslöshet och inte ger människor möjlighet att komma
              igen.
            </seg>
            <seg n="2b9dcc46">
              Vad tror ni att de har att erbjuda Sverige tillsammans? Vad har
              de att erbjuda Sverige var och en av dem? Det är så alternativen
              för nästa val ser ut: en enad borgerlighet mot denna splittrade
              vänsterkartell. Jag tror att svenska folket har ett enkelt val
              mellan dessa två.
            </seg>
          </u>
          <note type="speaker" n="1a3d13f4">
            Anf. 2 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-0" n="d8499187">
            <seg n="b05d9ecf">
              Herr talman! Vi hade en tv-debatt nyligen, jag och Fredrik Reinfeldt.
              Jag ställde frågan där hur han tror att lägre ersättning till
              arbetslösa skapar fler jobb, hur lägre ersättning till dem som
              är sjuka gör människor friskare, hur lägre ersättning till sjukpensionärer
              gör dem friare. Jag fick inget svar då. I dag försöker han svara
              och hamnar i en hopplös motsägelse. Den otrygghetschock som den
              moderata politiken representerar genom att rikta udden mot de
              svagaste kommer att resultera i ett fall av inhemsk efterfrågan,
              ett fall i människors vilja att konsumera, som vi aldrig har sett
              förut. Det är en oerhört farlig politik i en tid av internationell
              otrygghet att angripa de system och de verksamheter som gör att
              vanligt folk känner trygghet i vardagen. Där ligger Moderaternas
              kärna. Det är bra, tycker jag, att du försöker förklara, men det
              övertygar inte.
            </seg>
            <seg n="be47432b">
              En sak går du förbi. Jag tycker att du ska ta upp den här i talarstolen,
              eftersom det är så många pensionärer som följer den här debatten.
              Vi vet det. De ska få högre medicinkostnader med er politik. De
              ska få dyrare sjukhusbesök. Det ligger i förslagen för att finansiera
              skattesänkningarna som du nyss talade om. Det är nog det som är
              Moderaternas viktigaste fråga, att sänka skatten. Men när löntagare
              får sänkt skatt får inte pensionärer sänkt skatt. Varför ska en
              66-åring som tjänar lika mycket som en 64-åring ha högre skatt?
              Kan du utveckla det resonemanget? Jag tror att det är många som
              är intresserade av att veta.
            </seg>
          </u>
          <note type="speaker" n="81de929c">
            Anf. 3 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-1" n="c2ca4fb0">
            <seg n="f6ec20ee">
              Herr talman! Jag tycker att det är bra att Göran Persson tar
              upp pensionärerna. Det är den grupp som har slitit och arbetat
              hårt och vet nyttan av att kunna jobba och påverka sin egen situation
              med eget arbete. Till dem vill jag säga att det också gäller de
              kommande generationerna. Om vi ska klara välfärden och vårt pensionssystem
              utan att bromsar slår till handlar det om att fler måste jobba
              än som gör det i dag. Vilka politiska alternativ i Sverige verkar
              bekymrade över att för få jobbar? Vilka beskriver tryggheten som
              lagd i försörjning utan arbete utan att verka tycka att det är
              ett problem?
            </seg>
            <seg n="0271909e">
              Jag gav svaren till Göran Persson på hur jobben ska komma. Det
              ska löna sig bättre att arbeta. Det handlar om att man ska våga
              och vilja anställa, att det ska löna sig bättre att bli företagare.
              Men låt mig sända frågan tillbaka till Göran Persson som har fört
              en politik som har sett 500 000 människor komma ned i 64 % ersättningsnivå.
              Räknar ni dem som borta? Finns de inte i er sinnevärld som möjliga
              att få arbeta? Eller gäller andra regler för dig Göran Persson
              än för mig? Är den 64-procentiga ersättningsnivån ett sätt att
              få människor att komma igen och komma i arbete när Socialdemokraterna
              för den politiken?
            </seg>
          </u>
          <note type="speaker" n="edef31cc">
            Anf. 4 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-1" n="d8499187">
            <seg n="516b82a0">
              Herr talman! Det är bra att Fredrik Reinfeldt tar upp sjukersättningen
              och de förtidspensionerades situation. Ni här i kammaren som inte
              vet det ska veta att också de ersättningarna vill Moderaterna
              sänka, från 64 % till 60 %. Det sparar 4 miljarder kronor i statskassan.
              De 4 miljarderna vill Moderaterna lägga på att ta bort förmögenhetsskatten.
              Så skapar man enligt Moderaterna drivkrafter för att få människor
              i arbete.
            </seg>
            <seg n="1a133fd3">
              Åt dem som redan har ska vara givet, och de som ingenting har
              ska betala. De som tjänar mycket, ja, de ska få mer. Och de som
              tjänar lite och är otrygga ska få mindre. Så ser ju politiken
              ut.
            </seg>
            <seg n="6905dd39">
              Det kommer inte att skapa efterfrågan. Det kommer inte att skapa
              ett samhälle där människor vågar använda sina pengar. Man kommer
              att hålla på dem. Man kommer att spara därför att man känner otrygghet.
              Däri ligger vår kritik utöver den djupa orättvisa som ligger i
              att man riktar udden mot dem som har drabbats av arbetslöshet,
              dem som har drabbats av sjukdom och dem som inte mer kan gå till
              jobbet.
            </seg>
            <seg n="a80fc9e1">
              Vi är det parti som står för arbetslinjen. Det har vi alltid
              gjort, och det kommer vi alltid att göra. Vi vill ha ett högt
              arbetskraftsdeltagande för att ha råd med en stor välfärd. Men
              välfärden som sådan är i sin tur en förutsättning för att driva
              på den ekonomiska utvecklingen. Så hänger det ihop.
            </seg>
            <seg n="59f21bc2">
              När nu Moderaterna riktar udden mot dessa välfärdssystem bryter
              man upp en svensk politik som har visat sig vara mer framgångsrik
              än vad som finns i Europa i övrigt.
            </seg>
            <seg n="ac9dbbe0">
              Men frågan gäller, Fredrik Reinfeldt, och den svarade du inte
              på: Varför ska en pensionär betala högre skatt för samma inkomst
              som en löntagare har och som är bara några år yngre hur hänger
              detta ihop? Förklara den saken!
            </seg>
          </u>
          <note type="speaker" n="4c9d7f34">
            Anf. 5 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-2" n="c2ca4fb0">
            <seg n="9f1cd79c">
              Herr talman! Ni noterade den nöjde Persson där igen imponerande
              resultat. Göran Persson menar alltså att 550 000 förtidspensionärer
              är ett gott resultat och att 250 000 långtidsarbetslösa är ett
              gott resultat. Han försöker på fullt allvar föra fram till svenska
              folket att vi har ett avgränsat problem med strax under 250 000
              öppet arbetslösa. Några andra problem har inte Sverige. Vi har
              löst allt, och andra är så oerhört imponerade.
            </seg>
            <seg n="681a57ca">
              Det är beskedet till alla er som sitter med ersättningsförsörjning,
              som har sett hur inkomsterna har sjunkit och som hör en statsminister
              som inte för den politik som vi vill föra, den som säger: Vägen
              tillbaka till arbete för alla dem som kan och vill arbeta måste
              anträdas. Vi ska se till att det blir skillnad i plånboken när
              man arbetar jämfört med att inte arbeta.
            </seg>
            <seg n="42cdcd14">
              Det är så vi har byggt det här landet starkt, och det är en politik
              som socialdemokratin har övergivit. Det är den stora sanningen
              som läggs i öppen dager.
            </seg>
            <seg n="2b716b4d">
              Vi för också en politik där pensionärer som har kraft och ork
              ska kunna jobba vidare. Det är många som upplever att man inte
              får den möjligheten när man blir lite äldre. Vi jobbar också med
              sänkta skatter och stimulanser för att äldre ska vilja fortsätta
              att arbeta. Pensionärerna är den grupp som är de största vinnarna
              när fler kommer i jobb, för det tryggar pensionssystemet och det
              tryggar välfärden.
            </seg>
            <seg n="081ec488">
              Jag är inte ett dugg bekymrad när det gäller att ge besked om
              alla de positiva effekter som vår politik har för landets pensionärer.
            </seg>
          </u>
          <note type="speaker" n="aa51bba9">
            Anf. 6 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-0" n="609f9294">
            <seg n="466d67dc">
              Herr talman! Fredrik Reinfeldt sade att det måste löna sig bättre
              att arbeta. Moderaterna vill sänka a-kassan till 75 % i ett första
              steg och till 65 % senare. Men alla undersökningar visar att nivån
              i a-kassan hänger ihop med lönenivån. Sänkt a-kassa ger lägre
              löner, framför allt för dem som redan har de lägsta lönerna.
            </seg>
            <seg n="882281d6">
              Hur kan lönesänkningar leda till att det lönar sig att arbeta?
            </seg>
            <seg n="b0e1dbe6">
              Moderaterna vill dessutom att oseriösa företag ska kunna konkurrera
              med villkor långt under kollektivavtalen. Ni stödde ju det lettiska
              företaget i Vaxholm, och ni har inte varit särskilt aktiva i att
              fördöma Volvo som betalar 10 kr i timmen till slovakiska arbetare.
            </seg>
            <seg n="b8b6712f">
              Självklart leder det till en underbudskonkurrens, det vill säga:
              Löntagarna ska tvingas lägga sig på lägre lönenivåer för att kunna
              få ett jobb.
            </seg>
            <seg n="946db1df">
              Hur leder det till att det lönar sig att arbeta, Fredrik Reinfeldt?
            </seg>
            <seg n="2ea22f51">
              Dessutom säger Fredrik Reinfeldt: Vi ska ge mer till dem som
              har de minsta marginalerna. Men det är just de arbetslösa och
              de sjuka som har de minsta marginalerna. Det är de som ni vill
              ta ifrån pengar. Det är ju där ni vill gå in med handen i plånboken
              och plocka pengar från de försäkringar som de är beroende av.
              Era skattesänkningar i både kronor och procent går mest till de
              högst avlönade.
            </seg>
            <seg n="09962aa4">
              Hur kan det stämma med att man ska ge mer till dem som har de
              minsta marginalerna, Fredrik Reinfeldt?
            </seg>
          </u>
          <note type="speaker" n="2e6b3e9b">
            Anf. 7 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-3" n="c2ca4fb0">
            <seg n="868ce0d4">
              Herr talman! Våra inkomstskattesänkningar ger på kronan till
              och med något mindre åt den som tjänar mest jämfört med den kvalificerade
              yrkesarbetaren elektrikern eller metallarbetaren.
            </seg>
            <seg n="d0154470">
              Det här är den diskussion vi kommer att få mellan vänster och
              höger i Sverige där vänstern talar om fel jobb och vi om fler
              jobb. Det är alltid fel jobb som vänstern inte vill ha, som antingen
              ska tas bort, som ger fel lön eller som inte behövs. Man glömmer
              att berätta vilka alternativ man erbjuder tryggheten i försörjning
              utan arbete, utanförskapet, 550 000 förtidspensionärer, 250 000
              långtidssjukskrivna och ovanpå dem som är öppet arbetslösa 250
              000 och ännu fler som är i arbetslöshetsåtgärder.
            </seg>
            <seg n="904acf52">
              Varför gör ni hela tiden utanförskapet till något bra och eftersträvansvärt
              och bekämpar dem som här försöker föra en politik så att fler
              får jobb? Det är ju det ni gör. Ni bekämpar dem som försöker se
              till att människor kommer i arbete och därmed kan påverka sin
              egen situation.
            </seg>
          </u>
          <note type="speaker" n="29e579b9">
            Anf. 8 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-1" n="609f9294">
            <seg n="f0e39526">
              Herr talman! Jag hoppas att alla som lyssnar på debatten noterade
              att Fredrik Reinfeldt inte hade några svar.
            </seg>
            <seg n="94b3a278">
              Hur leder sänkt a-kassa och sänkta lönenivåer till att det blir
              mer lönsamt att arbeta?
            </seg>
            <seg n="12e53bb2">
              Hur leder en konkurrens under kollektivavtalsnivån som sänker
              löner och villkor för dem som arbetar till att det lönar sig att
              arbeta?
            </seg>
            <seg n="05f639ac">
              Hur leder lönenedpressning för dem som i dag har de sämsta villkoren
              till att det ska löna sig att arbeta?
            </seg>
            <seg n="153fe101">
              Inte ett svar ges! Men det är mycket bra att Fredrik Reinfeldt
              säger att det finns en skiljelinje här, för det är rätt. Det finns
              fel jobb jobb som ska utföras till villkor som ligger långt under
              det som svenska löntagare har tillkämpat sig, jobb som ska utföras
              till låga löner och med långa arbetstider, minimalt inflytande
              och otrygga anställningar.
            </seg>
            <seg n="145d4719">
              Det är helt rätt, Fredrik Reinfeldt, att den typen av jobb ska
              svenska löntagare inte hänvisas till att ta. Vi ska skapa en arbetsmarknad
              där rättigheten finns att ha inflytande, att kunna påverka sin
              lön och sina arbetstider och att också få en klass- och könsutjämning
              i samhället. Där skiljer sig Moderaterna från Vänsterpartiet på
              ett mycket tydligt sätt.
            </seg>
          </u>
          <note type="speaker" n="0327c549">
            Anf. 9 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-4" n="c2ca4fb0">
            <seg n="4ace257b">
              Herr talman! Det här börjar likna jobb-Jeopardy där jag hela
              tiden ger svar och Lars Ohly och Göran Persson ställer frågorna.
              Det är väl så det ska vara.
            </seg>
            <seg n="0b0ccdd1">
              Det kommer alltså att löna sig bättre att arbeta. Fler ska våga
              och vilja anställa, och det ska löna sig bättre att bli företagare.
              Vi har inte en enbent politik uppsnurrad kring en ersättningsnivå,
              utan vi har en helhetspolitik för jobb och företagande som gör
              att fler kommer att söka jobb.
            </seg>
            <seg n="9c452863">
              Konflikten står mellan dem som tycker att det är för mycket av
              fel jobb, som tydligen vill att vi ska jobba mindre och ha friår,
              arbetstidsförkortning och allt som är vänsterns projekt, och oss
              som säger: Välfärden och den egna självständigheten byggs av ett
              eget tryggt jobb med en bra lön som man kan leva på så att man
              därmed kan få makt över sitt eget liv.
            </seg>
          </u>
          <note type="speaker" n="7827fa11">
            Anf. 10 MAUD OLOFSSON (c) replik:
          </note>
          <u who="maud_olofsson_1bc509" xml:id="i-91d9939a82b516d4-0" n="67692e91">
            <seg n="588aec6b">
              Herr talman! Under hela våren har vi haft en väldigt kraftfull
              diskussion, och den fortsätter här i dag, om ersättningsnivåer.
              Därför tycker jag att det är mycket bra att Fredrik Reinfeldt
              tar upp jobbperspektivet, för en gångs skull, så att vi får en
              debatt om hur vi ska skapa fler jobb och att människor ska kunna
              leva på 100 % i stället för 65 %, som det är tal om. 100 % motsvarar
              en lön som gör att jag kan känna den trygghet som det innebär
              att ha en egen lön att försörja mig på.
            </seg>
            <seg n="56874313">
              Men jag tror att vi måste ta ett samlat grepp för att skapa jobb
              i Sverige. Har ni tänkt på att vi har 16 miljömål? Vi har mål
              som vi utvärderar och som är väldigt bra för att få en framtida
              god miljö. Men vi har inte motsvarande mål när det gäller jobben.
              Det spretar. Den ena föreslår något, den andra föreslår något
              annat. Det finns inget samlat grepp för att skapa jobb och utveckling
              i Sverige.
            </seg>
            <seg n="df6399c8">
              I helgen har Centerpartiet stämma här i Helsingfors. Vi lägger
              fram ett tungt program för att skapa jobb och tillväxt. Vi kommer
              att formulera olika mål för att just skapa de här jobben i vårt
              land. Vi vill också att en ny regering från Allians för Sverige
              ska göra på motsvarande sätt.
            </seg>
            <seg n="6f6e5db2">
              Lyft fram forskningen. Vad har vi för mål för forskningen och
              utbildningen i Sverige? Vad har vi för mål för arbetsmarknadspolitiken
              i Sverige? Vad har vi för mål? Hur många svenska företag vill
              vi ha? Hur många av dem ska drivas av kvinnor? Hur stor andel
              ska den privata sektorn utgöra?
            </seg>
            <seg n="f1da0c10">
              Därför vill jag fråga Fredrik Reinfeldt: Är du beredd att medverka
              till att vi får en politik som innebär att vi har de här konkreta
              jobbmålen på samma sätt som vi har miljömål i dag?
            </seg>
          </u>
          <note type="speaker" n="5cac9e4a">
            Anf. 11 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-5" n="c2ca4fb0">
            <seg n="12d629f4">
              Herr talman! Det är viktigt att åtgärder och mål hänger ihop.
              Problemen med de mål vi har i dag är ju att de mest syftar till
              att dölja arbetslöshet. Ju mer nöjd Göran Persson blir, desto
              fler har förts över i skugga och osynlighet.
            </seg>
            <seg n="3c2f9f37">
              Vi ska också akta oss för att få mål där vi säger att sysselsättningen
              växer till följd av att fler sjukskrivs. Alltså, det här att räkna
              folk som om de jobbar fast de inte gör det, det går folk inte
              på och ändå ägnar vi oss åt det hela tiden.
            </seg>
            <seg n="eee71161">
              Visst ska vi ha jobbmål som understöder vår strävan efter att
              fler ska komma i arbete, att fler arbetade timmar ska bidra till
              tillväxt och att också vår politik för att stödja många människor
              som kommer från bidragsförsörjning tillbaka till arbete ska fyllas
              med en arbetsmarknadspolitik som också har mål. På det sättet
              håller jag helt med Maud Olofsson. De förslag vi har ska hänga
              ihop med målformuleringarna, och de ska leda till riktiga jobb,
              inte till att vi osynliggör människor.
            </seg>
          </u>
          <note type="speaker" n="6acd2872">
            Anf. 12 MAUD OLOFSSON (c) replik:
          </note>
          <u who="maud_olofsson_1bc509" xml:id="i-91d9939a82b516d4-1" n="67692e91">
            <seg n="3d655f95">
              Herr talman! Jag tackar för svaret. Jag tror att det är viktigt
              att se att det inte bara är de tre åtgärder som du nämnde i ditt
              inledningsanförande, utan det är faktiskt en mycket bredare politik
              än så. Det handlar om forskning och utveckling, det handlar om
              arbetsmarknadspolitik och det handlar om rehabilitering alla de
              här åtgärderna. Det är just det samlade greppet som är så viktigt
              för att vi ska nå resultat.
            </seg>
            <seg n="81465428">
              Därför skulle jag vilja göra ett tillägg till din lista med tre
              punkter. De utgör huvudinriktningen, och jag stöder den också.
              Men jag vill lägga till de andra åtgärderna så att vi verkligen
              får det här samlade greppet och den tydliga utvärderingen, där
              myndigheterna och vi politiker tar ett ansvar men där vi också
              har många andra som kan vara med och bidra till att skapa just
              de här jobben och den positiva utveckling som Sverige kan stå
              för. Jag ser fram emot det arbetet.
            </seg>
          </u>
          <note type="speaker" n="3f667182">
            Anf. 13 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-962d68954d270df4-0" n="8f04fb8c">
            <seg n="6f0347d7">
              Herr talman! Alla vi som någon gång har varit ute på nätet vet
              att det där finns en hel del märkliga, häpnadsväckande saker.
              Men en av de mer märkliga och mest häpnadsväckande sakerna är
              nog ändå att om man klickar in sig på solidaritet.se numera så
              kommer man till Moderaternas hemsida. Jag funderar ju lite på
              det där naturligtvis, vad det kan bero på och varför. Jag tänker
              lite på den diskussion som har ägt rum alldeles nyss om vad moderat
              politik innebär för människor som står arbetslösa eller sjukskrivna
              och så vidare.
            </seg>
            <seg n="b0577d80">
              Men det finns ju också andra aspekter på det här med solidaritet.
              Tittar man på Moderaternas senaste budget så tror jag, om jag
              inte minns fel, att det var nedskärningar när det gäller biståndet
              till de fattigaste länderna i världen på 7,7 miljarder. Jag har
              svårt att få ihop detta. Hur kan man å ena sidan säga att de i
              världen som ska leva på mindre än 1 dollar om dagen i genomsnitt
              ska betala Moderaternas skattesänkningar, och å andra sidan anse
              att det är ett parti som står för solidaritet? När man klickar
              in på solidaritet på nätet så kommer man till Moderaternas hemsida.
            </seg>
            <seg n="e7b82c3c">
              Jag har svårt att få det där att gå ihop. Jag skulle gärna vilja
              ha ett svar från Fredrik Reinfeldt. Är det här en effekt av någonting
              som har hänt efter en sen firmafest på Moderaternas partikansli,
              eller finns det något slags annan mening med det?
            </seg>
          </u>
          <note type="speaker" n="72854c78">
            Anf. 14 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-6" n="c2ca4fb0">
            <seg n="75cbff9e">
              Herr talman! Den är lite roande, den här tilltron till Moderaternas
              oerhörda förmåga att styra Internetmiljön. Det var faktiskt en
              nyhet för mig, detta med kopplingen från solidaritet. Vi får väl
              se hur det är med den.
            </seg>
            <seg n="9d04e033">
              Vad gäller biståndet bör man notera att det växer ut väldigt
              starkt. På några få år utvidgar Sverige sitt biståndsstöd med
              nära 15 miljarder. Biståndet närmar sig nu snabbt 30 miljardersnivån.
              När vi inte går med på hela höjningen beskrivs det som en neddragning.
              Sanningen är att även Moderaterna accepterar en viss utbyggnad
              av biståndet jämfört med de nivåer som har varit.
            </seg>
            <seg n="7529a357">
              Vi tror ju väldigt mycket på det som bland annat Gordon Brown
              nu har lett G 8-kretsen till, nämligen skuldavskrivning. Vi tror
              väldigt mycket på frihandel. Vi tror väldigt mycket på den öppenhet
              och den kraft som EU-samarbetet kan erbjuda väldigt mycket av
              det som Miljöpartiet misstror. Vi tror att det är mer kraftfullt
              och verkningsfullt än att mäta biståndet som en viss summa pengar
              som vi lovar att göra slut på, utan att veta exakt vart pengarna
              ska gå, vilket gjort att de många gånger i stället har blivit
              ett stöd för diktatur före demokrati och för en utveckling som
              inte har varit positiv för enskilda länder.
            </seg>
            <seg n="3466c541">
              Jag står rakryggat och berättar hur vi kan få en bättre värld
              med vår politik. Det handlar om mycket mer än exakt hur många
              miljarder man ger i bistånd.
            </seg>
          </u>
          <note type="speaker" n="b45978fc">
            Anf. 15 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-962d68954d270df4-1" n="8f04fb8c">
            <seg n="e313c43e">
              Herr talman! Det var väl ändå för väl att Fredrik Reinfeldt inte
              försvarade den här fadäsen, eller vad det handlar om.
            </seg>
            <seg n="80f2930c">
              Jag tycker att i Moderaternas budget handlar det om nedskärningar
              av biståndet, och man måste nog faktiskt inse att det är på det
              sättet. Jag tror nog att man också måste inse att skuldavskrivningar,
              som vi är för, också kostar pengar. De måste tas från statsbudgetar
              och andra ställen om vi ska avveckla de lånen, och det tycker
              jag vi ska göra. Jag tycker att det är en positiv trend i världen
              nu, att man faktiskt försöker, åtminstone för några av de fattigaste
              länderna, samla sig kring skuldavskrivningar. En mer rättvis handel
              vore ju någonting som verkligen skulle kunna bidra till att ge
              fattiga länder bättre förutsättningar.
            </seg>
            <seg n="31b0d1dd">
              Men moderat politik handlar ju om att ta resurser, som vi i dag
              har samlat ihop och försöker föra över för att få en lite mer
              rättvis värld, från de allra mest fattiga på jorden, de som ska
              leva på mindre än 1 dollar om dagen, och använda resurserna till
              att ge skattesänkningar åt oss medelinkomsttagare i Sverige. Det
              kan knappast någon kalla solidaritet.
            </seg>
          </u>
          <note type="speaker" n="22d1eecf">
            Anf. 16 LARS LEIJONBORG (fp):
          </note>
          <u who="lars_leijonborg_6e9b34" xml:id="i-51620f85f341e045-0" n="21ebbad5">
            <seg n="f3a14b95">
              Herr talman! Låt mig knyta an till den allra senaste replikväxlingen
              och säga att jag tycker att det Tony Blair och hans finansminister
              nu gör för att lyfta Afrika tillhör det mest hoppingivande i världspolitiken
              för närvarande. Det påminner om politikens möjligheter. Man identifierar
              en utmaning, man har en idé om hur den kan mötas och man åstadkommer
              ett ledarskap för att nå resultat.
            </seg>
            <seg n="d055d891">
              I globaliseringens tid är det inte moraliskt möjligt att glömma
              en kontinent. Det är inte heller särskilt klokt ens ur egoistiska
              perspektiv. Fattigdomsklyftorna försvårar arbetet mot de hot som
              också är faror för vår del av världen, farsoter som sprids, föroreningar,
              fanatiska fundamentalister. Ska vi nå framåt behöver vi ha en
              värld som håller mera samman. Tony Blairs och hans finansministers
              initiativ är ett värdefullt sätt att nå framåt.
            </seg>
            <seg n="3f2e5b4d">
              Tänk, om det fanns mer av det ledarskapet i Europa! Precis som
              Fredrik Reinfeldt var inne på kan man ju diskutera paragrafer
              i en författning, men det viktigaste är alltid att diskutera de
              utmaningar som vår kontinent står inför. Vad vi än tycker om den
              här författningen som nu väl i praktiken har fallit kommer Europa
              under några år att lida av att det har blivit ett stopp i processen.
            </seg>
            <seg n="c0df3c67">
              Vi står inför utmaningar. Det finns faror när det gäller bakslag
              i demokratiseringsprocessen i östra Europa. Vi har miljöproblemen.
              Våra stora konkurrenter på andra kontinenter amerikaner, kineser
              och japaner har mycket större hemmamarknad än vad vi har i vart
              och ett av länderna. Så länge nationsgränserna tillåts hämma varuproduktion
              och tjänsteproduktion på det sätt som nu sker har Europa en nackdel,
              och det drabbar europeiska jobb och europeisk tillväxt.
            </seg>
            <seg n="af3762df">
              I denna tid av bakslag i Europa måste vi hela tiden hålla den
              visionen levande att Europas länder och folk ska komma närmare
              varandra och hitta bra former för ett sådant samarbete.
            </seg>
            <seg n="10867408">
              Det här är ett samarbete mellan demokratier, och jag har för
              min del lite svårt att förstå varför Europas ledare under de senaste
              dagarna och veckorna haft så svårt att konstatera att Frankrikes
              folk och Hollands folk har sagt nej till den väg som man hade
              tänkt sig. Det går inte att säga att man struntar i det för då
              bevisar man just den arrogans som så många anklagar EU-eliten
              för. Då är den vägen stängd.
            </seg>
            <seg n="de51292d">
              Den rätta vägen är naturligtvis att försöka att fundera ut andra
              lösningar för att komma framåt. Men vad vi kan vara alldeles säkra
              på är att problemen, utmaningarna, profitörerna som driver internationell
              brottslighet, terroristerna, miljöförstöringen kommer inte att
              upphöra. På dessa områden ropas det fortfarande efter gemensamma
              tag och gemensamma lösningar.
            </seg>
            <seg n="8df754b3">
              Låt oss nu konstatera vi som har varit för konstitutionen att
              just den vägen inte gick, men då måste vi snabbt ta en bra debatt
              i Europa om hur vi tar oss framåt på andra sätt.
            </seg>
            <seg n="0a84d7d9">
              Ja, det är 15 månader kvar till valet, och det ser ju ut som
              om det kan bli en ganska spännande valrörelse. För första gången
              på 15 år verkar det som att de borgerliga har en reell chans att
              ta makten i Sverige på nytt. Det kan ju bli en väldigt spännande
              debatt.
            </seg>
            <seg n="e76b24d7">
              När demokratin är som bäst står ju visioner och praktiska lösningar
              mot varandra. Det är precis det som Sverige behöver, en debatt
              om hur vi blir mindre förtidspensionerade och mera framtidspassionerade,
              hur vårt land verkligen ska bli rustat att möta de utmaningar
              som vi ställs inför. Jag hoppas kunna lämna några sådana bidrag
              här i dag.
            </seg>
            <seg n="447a2815">
              Men det är klart att i värsta fall blir ju debatterna av ett
              helt annat slag. Jag tycker att vår statsminister gav ett exempel
              på ett väldigt olyckligt debattalternativ när han talade i Folkets
              park i Malmö i helgen.
            </seg>
            <seg n="76b318d1">
              Det vi har märkt när det drar ihop sig till val och Socialdemokraterna
              känner sig mer eller mindre hotade drar man sig inte för att äventyra
              budgetbalans för att kunna utställa de löften som man tror att
              väljarna vill höra.
            </seg>
            <seg n="831979dd">
              Statsministern sade i Folkets park i Malmö att Ekonomistyrningsverket
              har visat att det nu finns 5 miljarder att satsa på Ams för att
              pressa ned arbetslösheten. Man måste vara en mycket desperat socialdemokratisk
              partiledare för att kunna läsa Ekonomistyrningsverkets rapport
              på det sättet.
            </seg>
            <seg n="cd61d67a">
              Om ni gör som Peter Eriksson och går ut på nätet och klickar
              er fram till Ekonomistyrningsverkets hemsida kan ni själva ta
              del av den här rapporten. Där står det till exempel att budgetunderskottet
              nästa år bedöms bli 30 miljarder större än vad regeringen räknade
              med i vårpropositionen för ett par månader sedan. Man varnar för
              nya ofinansierade reformer.
            </seg>
            <seg n="2f6d8c44">
              Jag hade en diskussion med statsministern här i kammaren för
              några veckor sedan där jag försökte att reda ut hur stor arbetslösheten
              i Sverige egentligen är. Jag anser att den verkliga arbetslösheten
              är 17 %, och då är det inte så, som statsministern försökte att
              dilla om i den debatten, att jag räknar in sjuka, de som har semester
              eller de som är föräldralediga. Det är precis tvärtom, det är
              för att försvara sådana välfärdsarrangemang som det är så otroligt
              viktigt att ha en korrekt bild av den verkliga arbetslösheten.
            </seg>
            <seg n="74ddcdd0">
              Men jag räknar in de öppet arbetslösa, de som skulle vilja ha
              jobb men som har givit upp så att de inte längre söker. Jag räknar
              in de sjukskrivna som själva uppger att de skulle kunna arbeta
              om det fanns ett lämpligt arbete, och jag räknar in de förtidspensionärer
              som säger samma sak. Då kommer man fram till siffran 17 %. Jag
              vill gärna fråga Göran Persson här i dag: Vad är det för fel på
              den analysen? Är det inte väldigt viktigt att man när man ska
              ta itu med ett problem först identifierar det på korrekt sätt?
              Jobbristen i Sverige är mycket stor.
            </seg>
            <seg n="49295f66">
              För att återvända till Folkets park i Malmö ett ögonblick: Om
              det nu vore så att det fanns 5 miljarder tillgängliga, finns det
              inte någon mera kreativ idé inom Regeringskansliet än att tillföra
              dem till Ams? Om analysen är att arbetslösheten är 5,5 % och att
              den måste pressas ned till 4 % så att den inte märks så mycket
              kanske det här kan vara en rimlig metod.
            </seg>
            <seg n="85308143">
              Men om man inser att den verkliga arbetslösheten är mångdubbelt
              större, då handlar det om helt andra saker än mera Amspolitik.
              Då måste vi ju se till att vi får nya jobb längs hela värdeskalan,
              alltifrån mera hushållsnära tjänster till en satsning på basindustrin
              som mycket väl har en framtid med rätt förutsättningar i de högteknologiska
              spjutspetsbranscherna i Sverige. Detta kräver lite olika åtgärder.
            </seg>
            <seg n="2bf07268">
              Hushållstjänsterna kräver rimligare skatter. Basindustrin ber
              om en bättre energipolitik. För spjutspetsföretagen handlar det
              mycket om det som Maud Olofsson nämnde, nämligen forskningspolitiken
              där vi borde vara mycket mera offensiva. Men det är få av de företagare
              i Sverige som jag har träffat som tror att mera Amsåtgärder är
              det som ökar framtidstron och investeringslusten.
            </seg>
            <seg n="6942cb27">
              Det har varit en svart vecka, skrev Aftonbladet häromdagen och
              pekade på ekonomiska prognoser om att tillväxten bromsar in och
              att ett antal storföretag flyttar ut jobb. Men problemet är ju
              att vi har haft så många svarta veckor. Antalet arbetade timmar
              sjunker ju trendmässigt i Sverige sedan många år tillbaka i tiden.
            </seg>
            <seg n="75999090">
              Det ropas efter ett politiskt ledarskap som vänder den här utvecklingen.
              Den som har hört eller läst om talet i Folkets park i Malmö får
              det ju som i blixtbelysning att den nuvarande ledningen i Sverige
              inte har några sådana idéer. Det är bara gamla idéer och gamla
              Amsåtgärder som verkar vara lösningen.
            </seg>
            <seg n="5fb5967d">
              Göran Persson har varit partiledare något längre än vad jag har
              varit, mina vänner, men jag har deltagit i dessa debatter väldigt
              länge. Min företrädare Maria Leissner satt inte i riksdagen, så
              jag har i åtminstone tio års tid deltagit i partiledardebatter.
              I nästan alla har jag tagit upp skolfrågan. De av er som har varit
              med vet det.
            </seg>
            <seg n="68cb90c8">
              Jag tror nog att en del av er nu sitter funderar på om jag den
              här gången har glömt den. Man kan fundera på om det har någon
              betydelse att man tjatar och tjatar. Jag vill nog på den punkten
              säga att vi nu känner att själva debatten, själva analysen om
              skolan håller på att skifta. Det känns som att det inte har varit
              förgäves att stå här år efter år och tjata om en ny syn på svensk
              skola.
            </seg>
            <seg n="d3f31f8d">
              Jag hörde häromdagen att Ibrahim Baylan avvisade någon idé för
              skolan med att säga: Nej, det där leder till en flummig skola.
              Då har man åtminstone vunnit striden om själva ordet när till
              och med en socialdemokratisk skolminister använder flumskola som
              ett negativt begrepp.
            </seg>
            <seg n="04c76212">
              Sanningen är att vad gäller åtgärder saknas det fortfarande väldigt
              mycket. Där är frånvaron lika stor som i en avgångsklass i maj.
              Men det har hänt en sak. Det verk som Göran Persson en gång i
              tiden skapade som heter Skolverket har sagt: Det går inte bara
              att se den ena larmrapporten efter den andra komma och sitta med
              armarna i kors och tänka likadant som man har gjort förut. Vi
              måste tänka nytt.
            </seg>
            <seg n="43ed64fd">
              Från det mest otippade av alla ställen i svenskt samhällsliv
              kommer nu väldigt bra förslag om hur vi på nytt ska få en kunskapsskola
              i Sverige präglad av arbetsro, nämligen från Skolverket. Jag läste
              apropå Malmötalet vad Göran Persson sade när han skulle försvara
              sina ofinansierade reformer. Han framhöll just Ekonomistyrningsverkets
              självständighet och oberoende och sade att sådant ska man lyssna
              på.
            </seg>
            <seg n="a437540b">
              Är Göran Persson beredd att på samma sätt lyssna på Skolverket,
              denna sin egen baby, när Skolverket säger: Vi måste ha tidigare
              betyg. Vi ska tillåta skriftliga omdömen i de skolor som vill
              ha det från första klass. Vi måste ge lärarna helt andra befogenheter
              när det gäller att upprätthålla disciplin för att skydda utsatta
              elever och för att möjliggöra undervisning.
            </seg>
            <seg n="9181b273">
              Det skulle vara intressant att höra om Göran Persson till skillnad
              från sin skolminister, som inte har velat ge de här beskeden,
              var redo att tala om: Nu har omtänkandet till sist faktiskt också
              nått Socialdemokraterna.
            </seg>
            <seg n="4566e01c">
              Alliansen har chansen. Vi tror inte ett ögonblick att det blir
              någon promenadseger. En socialdemokrati som ser makten hotad kan
              utveckla en enorm kraft. Talet i Folkets park påminner om att
              också skattebetalarnas pengar kommer att sättas in i den offensiven
              alldeles oavsett budgetunderskott och balansmål.
            </seg>
            <seg n="20ca7fdc">
              Inom alliansens ram kommer Folkpartiet att stå för vår liberala
              tradition: engagemang för kunskap och bildning, företagande och
              jämställdhet, internationalism och social medkänsla. Vi tror att
              det är vad Sverige behöver.
            </seg>
          </u>
          <note type="speaker" n="232dbd50">
            Anf. 17 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-2" n="d8499187">
            <seg n="88bacd03">
              Herr talman! Jag ska använda mitt anförande till att svara på
              en del av de frågor som Lars Leijonborg tog upp och utnyttjar
              min rätt att begära replik på vad han har sagt.
            </seg>
            <seg n="f01ef476">
              Jag har från den här talarstolen vid flera tillfällen försökt
              visa hur den högerallians ser ut som Lars Leijonborg ingår i när
              det gäller ekonomiskt alternativ. Jag ställer upprepade gånger
              frågor till Moderaterna om deras ersättningsnivåer eftersom deras
              ekonomiska politik bygger på att dra ned ersättningsnivåerna för
              att kunna sänka skatterna och på så sätt få ett systemskifte i
              Sverige. Det är deras idé.
            </seg>
            <seg n="4eddf3a8">
              För att det ska vara möjligt att genomföra krävs också att de
              andra partierna i alliansen är med på detta. Nu har Leijonborg
              stått här och talat vitt och brett om min ekonomiska oansvarighet.
              Det tar jag lätt på. Det kan med siffror visas rakt motsatt beteende.
              Nu tycker jag att han ska redovisa om han står bakom den strategi
              som Moderaternas presenterat med sänkta ersättningsnivåer för
              att kunna sänka skatterna.
            </seg>
            <seg n="a8b76916">
              Om inte Leijonborg gör det finns det ju ingen borgerlig ekonomisk
              politik. Då hamnar vi i moraset igen. Skulle han stå bakom förslaget
              är det en sensation med tanke på Folkpartiets linje vad gäller
              socialförsäkringarna. Vi är nyfikna på svaret, Lars Leijonborg.
              Varsågod, ta talarstolen i anspråk.
            </seg>
          </u>
          <note type="speaker" n="8d690fce">
            Anf. 18 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-51620f85f341e045-1" n="21ebbad5">
            <seg n="75506333">
              Herr talman! Låt mig börja med rapporten från Ekonomistyrningsverket.
              Om man läser i den framgår det att kostnaderna för förtidspensionärer
              i Sverige har ökat 12 miljarder bara sedan år 2000. Det är en
              bild av Sverige i dag, precis som Fredrik Reinfeldt framhöll här,
              där bidragsförsörjning ersätter löneförsörjning.
            </seg>
            <seg n="b1757de8">
              Det måste väl ledaren för ett arbetarparti se som ett problem,
              att arbetets mängd i Sverige, som jag sade förut, minskar. Det
              är fokus i politiken, precis som Fredrik Reinfeldt, Maud Olofsson
              och jag redan har sagt i debatten, och jag skulle tro att också
              Göran Hägglund kommer att ha en passage om det, annars blir jag
              besviken. Det är huvuduppgiften.
            </seg>
            <seg n="39d074f4">
              När Fredrik Reinfeldt talar om att det måste löna sig mer att
              arbeta än att leva på bidrag håller jag helt med om det. Men vi
              ställer en följfråga. Har det blivit så illa i Sverige att det
              är frivilligt att arbeta? Står alla bidragssystem till förfogande
              för den som hellre vill vara hemma än den som vill gå upp varje
              morgon och gå och slita på jobbet?
            </seg>
            <seg n="03582caa">
              Tyvärr är det så att i Socialdemokraternas Sverige har vi rätt
              mycket fått sådana bidragssystem som står till förfogande fast
              människor inte uppfyller kraven för dem. Det är ert stora misslyckande.
              Ni har inte vågat ta tag i fusket och överutnyttjandet. Därför
              står vi nu i en situation där viktiga välfärdsvärden är hotade.
              Det är inte högerns fel, utan det är ert fel.
            </seg>
          </u>
          <note type="speaker" n="44820d6c">
            Anf. 19 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-3" n="d8499187">
            <seg n="f8a8c2ec">
              Herr talman! Det var inget svar på den enkla fråga jag ställde.
              Det blir en chans till, Lars Leijonborg, att gå upp i talarstolen
              och försöka att svara på frågan.
            </seg>
            <seg n="94f29045">
              Fusket finns där. Det är vi lika bekymrade för som rimligen du
              är. En som fuskar ska inte ens ha 60 % i ersättning som Moderaterna
              föreslår. Den ska ha noll och ska ut ur systemen. Men det är inte
              vad det handlar om.
            </seg>
            <seg n="200f2f84">
              Moderaternas tanke är att sänka a-kassan så mycket att de löner
              som erbjuds på arbetsmarknaden blir så låga att vi får en ny arbetsmarknad
              som växer fram. Det ska gärna vara jobb, säger Moderaterna och
              tydligen också Folkpartiet, i form av hushållsnära tjänster som
              betalas via skatteavdrag åt dem som har råd att köpa sådan.
            </seg>
            <seg n="9c988ed6">
              Min bild har varit att Folkpartiet har stått fast vid en ersättningsnivå
              på 80 % för den som blir arbetslös, blir sjuk eller för den som
              vill ta ut sin föräldraledighet. Har jag fel på den punkten? Om
              jag har fel och Folkpartiet har bytt politik så säg det. Men om
              ni inte har bytt politik saknar högeralliansen ekonomisk politik.
            </seg>
            <seg n="2ab3c504">
              Då blir det som förra gången: ekonomiskt moras, räntestegringar,
              konkurser i småföretag och människor som får gå från sina hus
              och hem. Det är följden av ekonomisk vanskötsel sådant som jag
              bland annat har fått vara med om att städa upp efter er en gång
              i tiden.
            </seg>
            <seg n="ac398794">
              Svara på frågan! Står ni fast vid 80 % ersättningsnivå, eller
              tänker du gå in i en högerregering som genomför ett systemskifte
              med ungefär 60 % ersättning till den som är sjuk eller arbetslös?
            </seg>
          </u>
          <note type="speaker" n="c141e626">
            Anf. 20 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-51620f85f341e045-2" n="21ebbad5">
            <seg n="1ce0c44a">
              Herr talman! Den som läser Ekonomistyrningsverkets rapport får
              faktiskt en bild av ekonomiskt moras i det Sverige som vi lever
              i och som Göran Persson är statsminister i.
            </seg>
            <seg n="acf59a62">
              Göran Persson säger att han är minst lika bekymrad över fusket
              som jag är. Det stämmer inte. Ökningen av sjukkostnaderna började
              1997. I år efter år har vi ropat på åtgärder mot överutnyttjandet
              och mot fusket. Men vi har mötts av totalt ointresse. Det är därför
              vi är i den situation som vi nu är. Kostnaderna för systemen har
              ökat med tiotals miljarder kronor trots att svenskarna av alla
              undersökningar att döma inte har blivit sjukare.
            </seg>
            <seg n="ba79c979">
              En ny arbetsmarknad växer fram, säger Göran Persson, och syftar
              på vår politik. Men sanningen är att i dagens Sverige finns den
              arbetsmarknaden i svartjobben, och framför allt finns dessa människor
              i passivitet.
            </seg>
            <seg n="910a5700">
              Är det bättre med ett C-lag än ett B-lag? Svara på den enkla
              frågan! Är det 17 % som är arbetslösa eller är det inte 17 % som
              är arbetslösa? Ska beskedet till de 17 procenten vara att de ska
              leva på sina bidrag, vara nöjda med det och hålla tyst? Eller
              ska beskedet vara att nu gör vi allt för att få Sverige i arbete?
            </seg>
            <seg n="26e9aacc">
              Nu är det arbetslinjen som gäller! Det är beskedet från alliansen.
              Dagens arbetarledare tror inte längre på arbete som huvudstrategi.
              De tror på bidrag som huvudstrategi. Vi står fast vid att de som
              verkligen är sjuka ska ha sina ersättningar på det sätt som de
              har utlovats. Men de som fuskar och överutnyttjar ska inte kunna
              leva på bidrag.
            </seg>
          </u>
          <note type="speaker" n="7745f753">
            Anf. 21 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-2" n="609f9294">
            <seg n="af5382ce">
              Herr talman! När man hör replikskiftet mellan statsministen och
              Lars Leijonborg så kan man få för sig att Folkpartiet egentligen
              står för en helt annan politik än Moderaterna och att statsministern
              lever i den illusionen. Jag skulle gärna vilja ifrågasätta det.
            </seg>
            <seg n="6ff5de0e">
              Vad Folkpartiet har föreslagit är sådant som leder till exakt
              samma sak. Det tydligaste exemplet är kanske den jobbgaranti som
              finns med i er vårbudget. Tanken med den är att den ska ge en
              ersättning som är högre än socialbidraget. Ersättningen bör överstiga
              socialbidragsnormen för en vuxen person men understiga nivån för
              de lägsta avtalsenliga lönerna på arbetsmarknaden. Så står det.
              Människor ska alltså tvingas till arbete som ska utföras på sämre
              villkor än dem som fackföreningar och arbetsgivare har kommit
              överens om.
            </seg>
            <seg n="99b4d3a2">
              Hur kommer det att påverka Kommunals lågavlönade kvinnor, som
              kämpar för 15 000 som lägsta lön? Hur blir det om arbetslösa tvingas
              utföra deras arbetsuppgifter till 11 000 eller 10 500 i månaden?
            </seg>
            <seg n="4b1eddbd">
              Dessutom har Folkpartiet förslag som gäller a-kassan. Man skriver
              att arbetslöshetsförsäkringen ska ha en tidsbegränsad ersättning
              som trappas av med tiden. Ersättningen ska vara 80 % under de
              första 300 dagarna. Därefter trappas ersättningen ned till 70
              % och efter sammanlagt 600 dagars arbetslöshet blir ersättningen
              lika för alla och utgår med grundbeloppet i arbetslöshetsförsäkringen,
              motsvarande ca 7 000 kr i månaden vid heltidsarbetslöshet. Ni
              vill ju också försämra för de arbetslösa. Du är också där med
              din hand och tar upp hundralappar ur den arbetslöses plånbok.
              Du vill också pressa ned lönerna, Lars Leijonborg. Erkänn det!
            </seg>
          </u>
          <note type="speaker" n="59538451">
            Anf. 22 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-51620f85f341e045-3" n="21ebbad5">
            <seg n="df5a3c33">
              Herr talman! Jag vill absolut inte pressa ned några löner. Jag
              vill att så många som möjligt ska ha en lön över huvud taget.
            </seg>
            <seg n="bcdb03b7">
              Jag ska ställa en motfråga till Lars Ohly. Det är en stor problematik
              som han tar upp. Tänk er en person som är frisk och arbetsför
              men som får försörjningsstöd av det offentliga. Bör den personen
              avkrävas en motprestation?
            </seg>
            <seg n="e91a2dd3">
              Det finns ett utrymme för det i lagen redan nu. Vi tycker att
              det är bra för den människans självkänsla. Vi tror att det är
              bra för den personens möjligheter att återkomma till arbetslivet.
              Det är det som ligger i det som vi kallar för jobbgaranti. Detta
              är inte bara en garanti. Det låter ju vackert, men det är också
              en skyldighet för den som är frisk och arbetsför att verkligen
              utföra en sådan motprestation.
            </seg>
            <seg n="4aa4f4d8">
              Berätta varför det är en felaktig princip med den gamla marxistiska
              tanken om av var och en efter hans förmåga! Varför ska en person
              som har en förmåga inte få komma med en motprestation? Det är
              ju det det gäller.
            </seg>
          </u>
          <note type="speaker" n="921aa85d">
            Anf. 23 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-3" n="609f9294">
            <seg n="4b347c40">
              Herr talman! Det beror på att vi ser arbetslösheten på helt olika
              sätt. Vi ser inte arbetslösheten som den arbetslöses eget fel.
              Det är inte individen som är skyldig till arbetslöshet. Det är
              individen som har fråntagits sin rätt och möjlighet att arbeta.
              Om det nu finns arbetsuppgifter som behöver utföras, till exempel
              inom offentlig sektor, varför ska arbetslösa tvingas göra dem
              för lägre betalning än enligt kollektivavtal? Och varför ska de
              som har jobb inom denna sektor tvingas pressa ned sina löner i
              konkurrens med dem som tvingas utföra arbetena till lägre löner
              än kollektivavtal?
            </seg>
            <seg n="c9165fb3">
              Det är en direkt följd av er politik att ni pressar ned lönerna,
              framför allt för de lägst avlönade. Därmed är din politik både
              löntagarfientlig och kvinnofientlig och i högsta grad orättvis.
              Du står för en allians för ett orättvisare Sverige, Lars Leijonborg.
            </seg>
          </u>
          <note type="speaker" n="ade45cf4">
            Anf. 24 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-51620f85f341e045-4" n="21ebbad5">
            <seg n="f894b6d5">
              Herr talman! Tyvärr är sista raden i Lars Ohlys kampretorik att
              ni som har hamnat utanför får förbli i C-laget. Ni har ingenting
              att hoppas på.
            </seg>
            <seg n="f6b777fa">
              Det är i och för sig en ganska rimlig slutsats. Lars Ohlys parti
              har ju varit med och påverkat svensk politik sedan 1994. Resultatet
              har blivit färre arbetade timmar och ett ökande utanförskap. Det
              är Lars Ohly medansvarig för. Alliansen försöker göra någonting
              åt det. Lars Ohly sitter fast i gammal kampretorik.
            </seg>
          </u>
          <note type="speaker" n="f35ad75c">
            Anf. 25 GÖRAN HÄGGLUND (kd):
          </note>
          <u who="goran_hagglund_759c03" xml:id="i-16069400afa0d955-0" n="93c0baf9">
            <seg n="430091b8">
              Herr talman! Det finns en dag om året då det är okej att ljuga.
              Det är den 1 april. Men under valår sträcker den sig ända in i
              mitten av september.
            </seg>
            <seg n="7997e7b7">
              Orden är ursprungligen inte mina. Jag har snott dem av en tv-underhållare.
            </seg>
            <seg n="f6a41a9f">
              Som politiker bör vi inte lova mer före val än vad vi kan hålla
              efter val. Många lovar för mycket. Löftespolitiken skapar förväntningar.
              Och när löften inte infrias spelar vi högt. Insatsen är politikens
              anseende, och i längden demokratins.
            </seg>
            <seg n="348e66f7">
              Vissa uppgifter kan enbart det offentliga lösa. Men i dag är
              det tydligt för de flesta att det offentliga inte ens lyckas lösa
              sina viktigaste uppgifter.
            </seg>
            <seg n="40184609">
              I stället för att ständigt bredda vårt revir borde vi med kraft
              ägna oss åt politikens kärnuppgifter.
            </seg>
            <seg n="d0cab938">
              Det offentliga har en viktig roll att spela. Men det blir alltmer
              uppenbart att politiken inte klarar allt.
            </seg>
            <seg n="0a146a46">
              För att möta dagens och morgondagens utmaningar behövs ett aktivt
              deltagande av familjer och företag, av byalag och ideella organisationer,
              av kyrkor och samfund och av många, många fler. Glöm inte att
              samhället är oändligt mycket större än det offentliga!
            </seg>
            <seg n="17880a1d">
              Herr talman! Jag skulle vilja ägna mitt anförande åt två frågor.
              Den ena är jobben, och den andra är brotten. De förra är för få.
              De senare är alldeles för många.
            </seg>
            <seg n="75f47e1c">
              Oro blir ett alltmer påtaglig inslag i vår vardag, vare sig vi
              bor i storstaden eller på landsbygden. Avståndet mellan oss medborgare
              och polisen ökar. Polisen får inte tid för det brottsförebyggande
              arbetet. Utryckningarna tar all tid. Många poliser gör ett väldigt
              bra jobb, men de får ofta göra fel saker. De får administrera
              i stället för att agera. Och på landsbygden där våldsbrotten också
              tilltar läggs polisstationer ned. De vita fläckarna blir till
              stora obevakade fält. Hela regioner står utan skydd.
            </seg>
            <seg n="1298a7f0">
              Ännu värre blir det förstås under sommaren då 30 %, i vissa län
              50 %, av poliserna ligger i hängmattan. Polisfackets ordförande
              Jan Karlsen säger om situationen i Norrbotten, detta vidsträckta
              område: Det tillhör de värsta avarterna när två polismän har ytor
              som motsvarar större delen av centrala Europa att åka på.
            </seg>
            <seg n="d8c003e3">
              Det behövs fler poliser i vårt land, och nästan varje parti säger
              att det är vardagsmat. Socialdemokraterna säger samma sak, och
              i takt med att nya poliser utbildas får äldre poliser gå från
              de polisdistrikt som vill anställa nya. Det blir förnyelse, men
              det blir inte den ökning som skulle behövas.
            </seg>
            <seg n="96b0e50d">
              Jag tycker att det också är dags att våga pröva frågan om polisens
              organisation. Min uppfattning är att kommunerna borde få ansvaret
              och naturligtvis också resurserna för kampen mot det som vi har
              kommit att kalla vardagsbrottsligheten. Den nationella polisen
              bör få ökade möjligheter att klara bland annat trafikövervakningen
              och kampen mot ekonomisk brottslighet, miljöbrottslighet och annat
              som behöver specialistfunktioner. Det som händer nu är någonting
              annat.
            </seg>
            <seg n="9469e02c">
              I det vakuum som har uppstått när poliser saknas genomför i stället
              Socialdemokraterna och stödpartierna en privatisering av rättsväsendet.
              De som har pengar, till exempel kommuner, köpmannaföreningar och
              villaägarföreningar, köper skydd av bevakningsföretag. De som
              inte har råd blir utan. Det är kanske något överraskande för de
              väljare som röstat på något av vänsterpartierna, och det är kanske
              överraskande för andra att jag står här och vill stoppa privatiseringen.
              Varför? Jo, trygghet får inte heta pengar.
            </seg>
            <seg n="d3ad7951">
              Herr talman! Det finns i dag teknik som skulle kunna göra att
              betydligt fler brott klaras upp. I England har man ett DNA-register
              som omfattar tre miljoner människor. I Sverige finns enbart ett
              par tusen dömda brottslingar i polisens register.
            </seg>
            <seg n="d93be2b8">
              Allt från bilstölder till våldtäkter klaras upp i långt, långt
              högre grad med hjälp av DNA-tekniken i England än i vårt land.
              Sju gånger fler inbrott och nio gånger fler bilstölder klaras
              upp i Yorkshire i jämförelse med vårt land. Vi kristdemokrater
              har föreslagit ett större register, och frågan är om inte alla
              i vårt land borde omfattas, alla svenskar.
            </seg>
            <seg n="e6c2cd82">
              Här råder en stor förvirring, och det är viktigt att klargöra
              att den personliga integriteten är ett mindre problem än vad många
              tror. Vad vi talar om är inte ett blodprov, utan en sifferserie
              där det inte går att läsa ut annat än just den personliga identiteten,
              precis som ett fingeravtryck. Det går alltså inte att utläsa sådant
              som sjukdomar eller egenskaper utan bara identiteten.
            </seg>
            <seg n="4b501ca4">
              New York är en stad som för inte så länge sedan var oerhört brottsbelastad
              och där det var farligt att befinna sig i vissa områden vid vissa
              tidpunkter. Det var nästan givet att någonting skulle inträffa.
              Där har man åstadkommit någonting som borde kunna bli verklighet
              också här. Sverige behöver nämligen nolltolerans mot brottslighet.
              Vi behöver agera på det sätt som görs där.
            </seg>
            <seg n="b3fc7fcd">
              Fängelserna är ett annat område som diskuteras och ska diskuteras.
              Vi har för många rymningar. Det är väl alldeles uppenbart. Häromdagen
              lade allianspartierna fram en räcka förslag till åtgärder för
              att hålla de som en gång har fångats av polisen inlåsta i stället
              för att polisen ska behöva jaga dem flera gånger. Kriminalvården
              måste vara en skola för ett laglydigt liv, inte ett universitet
              för brottslighet och drogmissbruk.
            </seg>
            <seg n="ba649ad7">
              Du och jag som medborgare måste gripa in tidigare när barn och
              ungdomar hamnar snett. Vi behöver mer av personligt ansvarstagande,
              och vi behöver en renässans för civilkurage.
            </seg>
            <seg n="eb1389c2">
              Jag träffade för en tid sedan en man som är aktiv i Nattvandrarna,
              det som en gång kallades Farsor och Morsor på stan. Han hade mött
              en samling föräldrar för att berätta om Nattvandrarnas verksamhet.
              Som avslutning frågade han dem som fanns där vilka som var beredda
              att ställa upp och hjälpa till. Inte en hand såg han. Han frågade
              då hur många som ingick i en kedja av personer som vaktade sina
              båtar på nätterna. En skog av händer syntes. Hans fråga blev förstås:
              Vad är viktigast för oss? På så sätt fick han till sist några
              personer att ställa upp.
            </seg>
            <seg n="cf7ace22">
              Undersökningar visar att vi arbetande föräldrar bara tillbringar
              några få minuter per dag med våra barn. Det duger inte. För vi
              vet att våra uppväxtvillkor har en oerhört stor betydelse för
              vår framtid. Jag tänker inte framför allt på det materiella, utan
              på föräldrarnas omsorg om och tid för sina barn.
            </seg>
            <seg n="de1f2ae9">
              Vi kristdemokrater är övertygade om att familjerna måste få starkast
              möjliga stöd från det politiska systemet. Det ska vara ett stöd
              som är utformat på ett sådant sätt att det medger flexibilitet,
              att man kan hitta en lösning som är bäst just för den egna familjen.
              Den rådande politiken är precis tvärtom. Man pressar in människor
              i en mall som har beslutats på politisk väg, och människor tvingas
              anpassa sig till det. Det ger inte det förhållande som familjer
              behöver. Familjer kan bestämma själva. Familjer behöver bestämma
              mer själva för att kunna få en situation som passar just dem.
              Familjen, den lilla gemenskapen, är den bästa överföraren av normer
              och värderingar. Detta är långsiktigt det absolut bästa sättet
              att bryta en utveckling med tilltagande våldsbrottslighet i vårt
              land. Trygga familjer ger helt enkelt ett tryggare Sverige.
            </seg>
            <seg n="21d5354b">
              I detta sammanhang skulle jag också vilja ta upp barns utsatthet
              som med kuslig tydlighet illustreras när apatiska flyktingbarn
              utvisas från vårt land, trots läkarexpertisens vädjanden. Det
              är ett tydligt brott mot den humana flyktingpolitik som Sverige
              en gång stod för. Regeringen, som har makten, lyfter tyvärr inte
              ett finger för att hjälpa när nöden är som störst. Okänsligheten
              inför dessa barns öden anser jag vara beklämmande, och jag undrar
              vart medmänskligheten tog vägen.
            </seg>
            <seg n="56d16581">
              Herr talman! Politiker skapar inte jobb, men vi kan skapa förutsättningar
              för nya jobb. Men i dag förmår inte majoriteten annat än att öka
              vanmakten och oron för jobben. Globaliseringen innebär, som jag
              ser det, oerhörda möjligheter för vårt land, men det finns en
              benägenhet att den enbart blir ett hot om vi inte förmår att anpassa
              oss och om vi fastnar i det gamla. Det håller på att hända i dagens
              Sverige.
            </seg>
            <seg n="2acbd8fb">
              Så här sa Göran Persson i sin första regeringsförklaring 1996:
              Att minska arbetslösheten är den främsta och allt annat överskuggande
              uppgiften för min regering.
            </seg>
            <seg n="70a319bf">
              Det har han kunnat säga varje år sedan 1996, men han har ännu
              inte kunnat bocka av problemet som löst.
            </seg>
            <seg n="f18df3da">
              Målet var då 4 % öppen arbetslöshet till år 2000. Med massiva
              arbetsmarknadspolitiska åtgärder kan regeringen säkert inför valet
              nästa år få ned arbetslösheten till 4 %.
            </seg>
            <seg n="19c06bea">
              Men det långsiktiga tänkandet och det långsiktiga handlandet
              är vad som saknas. Ett folk kan inte leva på åtgärder!
            </seg>
            <seg n="6a48c08b">
              Sverige behöver riktiga jobb i nya och växande företag. Här står
              regeringen inte bara passiv utan till och med hindrande i vägen.
            </seg>
            <seg n="c7931108">
              Sverige behöver en regering som slutar att tricksa med statistiken
              och i stället fixar förutsättningar för nya jobb.
            </seg>
            <seg n="677051fb">
              Jag skulle vilja se en statsminister tillsammans med en näringsminister
              kliva fram och säga: Vi har alltför länge enbart diskuterat hur
              den gemensamma kakan ska delas. Nu är det dags att lägga fram
              förslag om hur kakan ska växa. Vi vill säga till alla er som har
              goda idéer: Vi hoppas på er! Vi kommer att stötta er. Kör i gång.
            </seg>
            <seg n="99167b61">
              Om många ges chansen att pröva kommer en del företag att bli
              framgångsrika och skapa många nya jobb. Det kommer att bli de
              företag som får regionerna att blomstra och människorna att gå
              från arbetslöshet till jobb, och det kommer att leda till en positiv
              utveckling när det gäller resurserna.
            </seg>
            <seg n="fec9f0a9">
              Jag skulle vilja höra statsministern säga: Vi politiker ska göra
              vårt. Vi ska avskaffa de orimliga sjuklönereglerna. Vi ska minska
              krångel och byråkrati. Vi ska ta bort skatter som motverkar företagande
              och nyanställningar. Och vi kommer att för varje år som går se
              till att förbättra villkoren för företagande Sverige. Vi vill
              att Sverige ska vara ett företagsamt land. Det skulle statsministern
              säga.
            </seg>
            <seg n="07ceb277">
              Det ska inte vara ett helt företag att starta en firma.
            </seg>
            <seg n="674c3641">
              Ett land behöver många som går från att vara anställda till att
              driva företag. Nyckeln till nya jobb är just att fler vågar ta
              klivet och vågar ta risken. För många är det inte ett alternativ.
              Det måste gå att bli rik inte bara på lotterier utan framför allt
              förstås på hårt arbete och kreativitet.
            </seg>
            <seg n="4c530c11">
              För att svenska företag framgångsrikt ska kunna konkurrera med
              andra ska vi politiker se till att vi har ett företagsklimat som
              tävlar med de allra bästa. I vårt land är det från och med nu
              viktigare att bekämpa fattigdom än rikedom.
            </seg>
            <seg n="78f4c10f">
              Det skulle jag vilja höra Göran Persson säga.
            </seg>
            <seg n="ee693ce5">
              Jag skulle vilja att Göran Persson tog orden ur munnen på mig.
              Annars får vi vänta med genomförandet till efter nästa års val.
              Och då har vi väntat länge nog.
            </seg>
          </u>
          <note type="speaker" n="7b13bc85">
            Anf. 26 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-962d68954d270df4-2" n="8f04fb8c">
            <seg n="df1d2608">
              Herr talman! Göran Hägglund talar gärna om familjen och tryggheten
              i familjen. Det ligger en hel del i det, men det finns också problem
              i familjerna. Var femte minut i dag i Sverige misshandlas en kvinna
              i nära relation, ofta inom familjen. Det är ett av de problem
              som vi ser och som berör väldigt många människor i Sverige i dag.
              Jag tror att för många av dem är det närmast ett hån att tala
              om familjens trygghet.
            </seg>
            <seg n="f6828b59">
              Göran Hägglund menar att vi i majoriteten i dag vill fösa in
              alla i andra normer, i våra normer, efter hur vi vill forma framtiden
              i de sociala relationerna människor emellan. Men faktum är det
              motsatta. Vi vill ge fler människor möjlighet att välja sina relationer
              i stället för att de ska fösas in i kärnfamiljer där alla inte
              vill vara och där alla inte mår bra.
            </seg>
            <seg n="1a9dd04e">
              Kristdemokraterna vill fösa in alla i sina normer, i kärnfamiljer.
              Vi vill få ett mer jämställt samhälle, komma bort från den fyrkantiga
              tradition som skapar ojämlikhet och underordning av många kvinnor
              i vårt samhälle i dag.
            </seg>
            <seg n="21749265">
              För att välja ett Jesu ord i sammanhanget, från Bergspredikan,
              vill jag fråga: Varför ser du flisan i din broders öga när du
              inte märker bjälken i ditt eget?
            </seg>
          </u>
          <note type="speaker" n="08b55353">
            Anf. 27 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-16069400afa0d955-1" n="93c0baf9">
            <seg n="eef7f411">
              Herr talman! Det finns problem i familjer, säger Peter Eriksson.
              Det gör det naturligtvis i vissa familjer. Då finns det två sätt.
              Det ena är förstås att underkänna familjen och säga att den inte
              duger, den avskaffar vi. Det andra sättet är att försöka ta itu
              med de problem som finns. Det finns ingen anledning att förneka
              att det förekommer misshandel inom hemmets väggar på en del håll.
              Men att utifrån det dra slutsatsen att familjen har överlevt sig
              själv är någonting helt annat. Det är en alldeles felaktig slutsats.
            </seg>
            <seg n="74c38cfd">
              Jag tror att nästan alla människor skulle svara att det är de
              närmaste om vi ställer frågan: Vilka personer betyder mest i ditt
              liv? Människan anknyter till få personer, och jag tror att små
              fungerande gemenskaper också ger förutsättningar för att fungera
              i ett större sammanhang. Jag tror att det spelar en roll i samspelet
              i samhället som helhet.
            </seg>
            <seg n="bd46acb0">
              Peter Eriksson företräder ett parti som åtminstone på kongresser
              har slagit fast att man ska kunna välja kön. Man vill ha könsneutrala
              personnummer. De tycker att man ska kunna välja namn lite hur
              som helst, inte ha trånga tankegångar som att vi ska ha manliga
              och kvinnliga namn. Det kanske kan hamna under den rubrik som
              Peter Eriksson hade i sitt brev till en del partimedlemmar: Konstiga
              frågor eller perifera frågor.
            </seg>
            <seg n="4a25b198">
              Men, Peter Eriksson, är det så att Miljöpartiets linje är att
              familjen inte ska ha stöd, att vi som politiker vet bättre hur
              familjerna ska ordna sina förhållanden? I så fall är det ett nytt
              besked. Tidigare har Miljöpartiet, åtminstone innan det inledde
              samarbete med Vänsterpartiet och Socialdemokraterna, varit ett
              parti som stått på familjens sida när det gäller valfrihet inom
              barnomsorgen. Är det så att Miljöpartiet har ändrat sig och säger
              att de vid sammanträdesborden vet bättre än familjerna vid köksborden
              är det i så fall ett intressant besked.
            </seg>
          </u>
          <note type="speaker" n="15da2045">
            Anf. 28 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-962d68954d270df4-3" n="8f04fb8c">
            <seg n="ca237e77">
              Herr talman! Problemet är det motsatta, försökte jag säga. Kristdemokraterna
              försöker framställa kärnfamiljen som det enda rimliga sättet att
              ordna sina sociala relationer på.
            </seg>
            <seg n="9d89f6cf">
              Jag är den första att stödja familjer och tanken att människor
              ska ges valfrihet. Det som vi försöker arbeta för är större frihet
              för människor, både kvinnor och män, i stället för att som Kristdemokraterna
              tala om för alla människor att vi har den enda lösningen. Den
              är fastställd för flera tusen år sedan, genom årmiljonerna. Kärnfamiljen
              är det enda sättet att förhålla sig på.
            </seg>
            <seg n="f4c47263">
              Det betyder inte att jag eller Miljöpartiet är motståndare till
              familjen, men vi är motståndare till att låsa in människor. Vi
              tycker att frihet är ett bättre mål och ger bättre möjligheter
              att utvecklas och leva ut sina egna personliga drömmar och önskemål
              och välja sätt för sociala relationer. Det är det som är skillnaden
              mellan oss.
            </seg>
          </u>
          <note type="speaker" n="d6812660">
            Anf. 29 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-16069400afa0d955-2" n="93c0baf9">
            <seg n="1109a24b">
              Herr talman! I så fall är skillnaden mellan oss mindre än vad
              Peter Eriksson försöker få det att framstå. Det är inte så att
              kristdemokraterna är några dinosaurier som inte ser att familjer
              kan se olika ut. Familjer kan se väldigt olika ut. Det är just
              därför vi behöver flexibilitet och valfrihet för barnfamiljerna,
              för att de ska kunna lösa sin situation utifrån just sina förutsättningar.
              Men Peter Eriksson tillhör stödtruppen för en politik som leder
              i helt fel riktning.
            </seg>
            <seg n="a4413c8f">
              När Peter Eriksson säger att de försöker ge valfrihet och att
              frihet är ett bättre mål är detta utmärkt, men han har ju lierat
              sig med Socialdemokraterna och Vänsterpartiet och bedriver en
              politik som leder åt helt fel håll, där enbart den får stöd som
              väljer så som politikerna sagt att man ska välja, medan den familj
              som vill lösa sin barnomsorg på annat sätt blir utan. Där går
              skiljelinjen, Peter Eriksson. Du ger stöd för en annan politik
              än den som du här försöker beskriva.
            </seg>
            <seg n="e9ac4225">
              Den här frågan är för mitt parti om det inte redan skulle ha
              framgått oerhört angelägen eftersom vi tror att det är genom de
              små sammanhangen som vi långsikt bygger tryggheten i samhället
              som helhet. Om jag inte fungerar i de nära relationerna kommer
              jag inte att fungera i de större relationerna heller. Och som
              jag sade tror jag att trygga familjer ger ett tryggare Sverige.
            </seg>
          </u>
          <note type="speaker" n="12597db9">
            Anf. 30 LARS OHLY (v):
          </note>
          <u who="lars_ohly_d95919" xml:id="i-172cdeae86830d97-4" n="609f9294">
            <seg n="465c49af">
              Herr talman! EU:s grundlag har fallit. Det franska nejet i folkomröstningen
              skakade om den europeiska unionen. Ändå fanns det de som låtsades
              som om det regnade. Juncker, Barroso, Chirac, Wallström, Persson
              och Reinfeldt sade allesammans: Processen går vidare. Vi ska ratificera.
            </seg>
            <seg n="5dc1d6fa">
              Sedan kom Hollands nej i en folkomröstning med en ännu större
              majoritet. Fortfarande var det många som inte ville höra vad som
              sades i folkomröstningarna med några få undantag. I Storbritannien
              och Tjeckien sköts planerade folkomröstningar fram. De sade att
              de inte kunde gå vidare som om ingenting hade hänt.
            </seg>
            <seg n="c179ca94">
              Opinionsmätningar visar att om det hölls folkomröstning i dag
              skulle nej-sidan vinna i Storbritannien, Tjeckien, Danmark och
              Irland. Och nu börjar EU-ledarna vakna. Någonting har gått fel.
              Det kanske inte är att bara fortsätta som om ingenting hänt. Det
              kanske inte är att bara fortsätta bygget uppifrån utan hänsyn
              till demokrati, utan hänsyn till den folkliga förankringen, utan
              hänsyn till det som människor anser vara viktigt med den europeiska
              unionen.
            </seg>
            <seg n="4311bff8">
              Då är det naturligtvis oerhört viktigt vilka slutsatser som dras
              av att processen nu stannar upp och att man, som Göran Persson
              sade i EU-nämnden i går, nu tar sig tiden att fundera över hur
              man ska gå vidare. Man måste börja med det största problemet,
              nämligen att den europeiska unionen byggts uppifrån, att ett antal
              beslut fattats för att gå vidare i en riktning som aldrig riktigt
              haft folklig förankring, att den europeiska unionens utveckling
              ibland haft något ödesbestämt över sig.
            </seg>
            <seg n="53455a7a">
              Vi har själva hört det. I folkomröstningen om EMU sade 56 % av
              svenska folket: Nej, vi vill inte vara med i valutaunionen. Vi
              vill inte byta ut kronan mot euron. Det fanns dock kommentatorer
              som efteråt sade: Jaja, så småningom kommer nog Sverige att tvingas
              ge upp sitt motstånd. Samma sak var det när Danmark röstade nej
              till Maastricht och Irland till Nice. EU:s ledare trampade vidare,
              fortsatte i samma spår som tidigare. Det är inte att dra slutsatser.
              Det är inte att ta de folkliga nejen på allvar. Vi måste inse
              att den europeiska unionen lider av en kris i bristen på demokrati.
            </seg>
            <seg n="e16e343d">
              Den europeiska unionen lider också av att den politik som är
              stadfäst i nuvarande fördrag, och som skulle gälla än mer med
              den föreslagna konstitutionen, leder till arbetslöshet, orättvisor
              samt ökade klass- och könsskillnader genom nyliberal politik och
              avregleringar. Dessutom ser vi hur man i fördragen vill skriva
              in en sorts EU-nationalism genom att skapa de symboler som vanligtvis
              brukar vara förbehållna en nationalstat, allt för att vi alla
              ska känna oss som EU-medborgare.
            </seg>
            <seg n="acc48b45">
              Nu är det dags att fundera över hur vi kan demokratisera, hur
              vi kan minska tjänstemannainflytandet genom kommissionen, hur
              vi kan se till att de nationella parlamenten återtar beslutanderätt
              som överförts till den europeiska unionen och hur vi ytterst kan
              se till att medborgarna och väljarna i större utsträckning får
              styra den politiska utvecklingen. Det är den slutsats som bör
              dras av nejen.
            </seg>
            <seg n="7fadd13e">
              En del säger att främlingsfientliga krafter legat bakom nejen
              i Frankrike och Holland. Även om vi räknar bort Le Pens väljare
              från nej-sidan vinner nej-sidan fortfarande. Det går inte att
              demonisera det franska nejet genom att påstå att det är franska
              nationalister som ligger bakom det.
            </seg>
            <seg n="8933897b">
              I Holland är detta ännu tydligare. De främlingsfientliga partierna
              har nästan utraderats under kampanjen. De har inte kunnat tjäna
              någonting på att de stod för ett nej. Enligt den senaste opinionsmätningen
              har det mest kända främlingsfientliga partiet i Holland 0,8 %
              av rösterna bakom sig. Det är att överdriva deras betydelse en
              aning om man påstår att det var de som låg bakom de 63 % som röstade
              nej i Holland. Det som låg bakom var ett folkligt förankrat nej
              i opposition mot nyliberalism, orättvisor och avregleringar.
            </seg>
            <seg n="ed8010aa">
              Även här hemma är det dags att dra upp skiljelinjerna. Vi definierar
              ibland samma problem. Arbetslösheten är ett sådant. Det finns
              inte en svensk politiker som håller ett längre anförande i allmänpolitiska
              frågor utan att ta upp arbetslösheten som ett problem. Det är
              naturligtvis bra. Problemet är bara att vi redan fått en tillvänjning
              vid arbetslöshetsnivåer som i ett historiskt perspektiv borde
              vara orimliga och helt oacceptabla.
            </seg>
            <seg n="ea86f14b">
              Även om Sveriges arbetslöshet ligger långt under den som finns
              i EMU-länder är den svenska arbetslösheten ändå oacceptabelt hög
              och leder till nya problem. Den leder till ökade orättvisor, till
              nedpressning av lönerna, till maktöverflyttning från löntagare
              till arbetsgivare. Den leder till att vi får svårare att finansiera
              välfärden och de reformer som behövs för att göra Sverige till
              ett bättre land. Därför måste vi också ifrågasätta det faktum
              att inflationsbekämpningen setts som det överordnade ekonomisk-politiska
              målet. Arbetslösheten är det största problemet. Arbetslöshetsbekämpning
              måste vara det viktigaste målet.
            </seg>
            <seg n="b1aac0b2">
              Vi måste bygga ut den offentliga sektorn till riktiga jobb med
              fasta anställningar och lön att leva på. Behoven finns nämligen.
              De finns inom sjukvården, barnomsorgen, äldre- och handikappomsorgen
              och skolan. Och där finns också möjligheterna att bryta med den
              utveckling som leder till att fler förvägras rätten att bidra
              till samhällets utveckling. Det handlar om riktiga jobb jobb som
              skapar kvalitet och välfärd.
            </seg>
            <seg n="95e6efe2">
              Vi måste använda samhällets resurser, och de samhällsägda företagen
              som spjutspetsar, för att stödja teknikutveckling och forskning
              så att vi får en utveckling som leder till att vi kan ställa om
              till långsiktigt ekologiskt hållbara lösningar. Ny miljöteknik
              och gröna jobb är viktiga i satsningen mot arbetslösheten.
            </seg>
            <seg n="4cc7c59d">
              Vi måste se till att det byggs fler bostäder. I mängder av landets
              kommuner står människor i kö. Framför allt förvägras ungdomar
              möjligheten att flytta hemifrån, om de inte väljer att ge sig
              in i andra-, tredje- eller fjärdehandskarusellen där rättigheter
              är en bristvara och de är utlämnade till andras godtycke.
            </seg>
            <seg n="bc791206">
              Vi måste ifrågasätta den heliga normen om 40-timmarsveckan och
              börja diskutera hur vi kan korta arbetstiden och se till att människor
              orkar med det allt högre tempo som finns på mängder av arbetsplatser
              och som också lett till att alltfler människor fått svårt att
              klara av sina jobb utan att bli sjuka, utmattade eller utbrända.
            </seg>
            <seg n="7a1e0f4f">
              Vi ska inte skapa jobb på vilka villkor som helst. Vi ska försvara
              kollektivavtalen. Löner ska sättas i förhandlingar mellan arbetsgivarorganisationer
              och fackliga organisationer. Ingen lönedumpning ska tillåtas.
              Ingen lönenedpressning ska ske. Vi ska inte skapa ökade orättvisor
              i vår kamp för flera jobb.
            </seg>
            <seg n="997b9753">
              Andra politiska mål är vi inte lika överens om när det gäller
              formuleringen av problemen. När det gäller välfärdssektorn finns
              det de som vill fortsätta på den inslagna vägen av privatiseringar,
              avregleringar, konkurrensutsättningar och utförsäljning av offentlig
              verksamhet. Vi vet vad avregleringarna har lett till. De har inte
              lett till att det har blivit bättre för kunderna, konsumenterna,
              medborgarna. De har lett till att det har blivit svårare att ställa
              krav på bra verksamheter, samhällsservice, tillgänglighet och
              rättvisa.
            </seg>
            <seg n="3c8081a6">
              Vi vill bryta med avregleringspolitiken. I stället vill vi bygga
              ut välfärden och se till att fler människor omfattas av de rättigheter
              som vi menar att medborgarskapet ska ge.
            </seg>
            <seg n="a2d93c88">
              Vi vill ha en tandvårdsreform värd namnet. Det innebär att tänderna
              på sikt måste ses som en självklar del av kroppen. Vi måste inse
              att vi inte i längden kan skilja på sjukvård och tandvård.
            </seg>
            <seg n="bd1f66ce">
              Vi måste bekämpa det våld som kvinnor och flickor utsätts för
              på arbetsplatser, i hemmen och överallt i samhället. Vi måste
              också se att detta våld har strukturella orsaker. Det handlar
              inte om några få onda män. Det handlar om mäns överordning i samhället
              som tar sig de mest brutala uttryck i förvägran av att kvinnor
              och flickor ges de rättigheter som borde vara självklara.
            </seg>
            <seg n="430b1536">
              Vi måste också slå vakt om dem som inte har någon egen röst och
              som har allra minst möjligheter att ställa krav. Det gäller till
              exempel de gömda flyktingbarnen, de som en majoritet i den här
              kammaren vill fortsätta att ha möjlighet att utvisa ur Sverige
              trots att de gått in i ett apatiskt sjukdomstillstånd.
            </seg>
            <seg n="0cb947ce">
              Vi måste också där lyfta rättigheter för barn till utbildning,
              sjukvård och möjlighet att skapa sig ett värdigt liv.
            </seg>
            <seg n="efedb33f">
              Inte heller när det gäller miljöproblemen är vi överens om beskrivningarna,
              framför allt kanske inte om åtgärderna.
            </seg>
            <seg n="83098924">
              Vi måste bryta med olje- och bensinberoendet. Vi måste ställa
              om till lösningar som inte påverkar klimatet och höjer temperaturen
              och på sikt hotar mänsklighetens och jordens överlevnad. Vi måste
              konvertera. Vi måste ställa om. Vi måste hitta nya lösningar.
              Vi måste framför allt göra det lönsamt för den enskilde att välja
              de långsiktigt hållbara lösningarna.
            </seg>
            <seg n="ccd097b9">
              Vi måste utveckla en verklig internationell solidaritet. Det
              handlar om biståndet. Men det är inte det viktigaste. Det handlar
              också om rättvis handel och om att se till att de länder som är
              i ett utvecklingsskede får möjlighet att skapa egna resurser.
              Skuldavskrivningar är utmärkt som ett medel att minska fattiga
              länders beroende av rika länder, men de ska inte förknippas med
              krav på nyliberal ekonomisk politik. De ska inte förknippas med
              krav på utförsäljningar och försämringar för de sämst ställda.
              Länderna ska tvärtom ges möjlighet att utforma sin politik själva.
            </seg>
            <seg n="8f91d3b9">
              Vi måste säga nej till supermaktspolitik och ockupationer, vare
              sig det gäller Irak eller Palestina. Vi måste stå för en politik
              som har rättvisa och solidaritet som ledord.
            </seg>
          </u>
          <note type="speaker" n="ae260ef4">
            Anf. 31 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-16069400afa0d955-3" n="93c0baf9">
            <seg n="aebecf15">
              Herr talman! Jag har två frågor till Lars Ohly.
            </seg>
            <seg n="14b2bd43">
              Lars Ohly sade, inte utan ett visst välbehag: Den europeiska
              visionen lider av en kris.
            </seg>
            <seg n="68d95310">
              I går kunde vi se hur Chirac och Blair möttes. Efter det mötet
              kunde de inte ens hålla en presskonferens gemensamt. För mig inger
              det en väldigt stark oro. Jag känner stor olust inför de risker
              som detta innebär.
            </seg>
            <seg n="22afa861">
              Lars Ohly är nöjd och belåten. Jag ser EU som en väg att åstadkomma
              rättssamhällen runtom i Europa, att motverka korruption och verka
              för demokrati och mänskliga fri- och rättigheter. EU är för mig
              en möjlighet, inte ett hot.
            </seg>
            <seg n="1408a1cf">
              Vilket är Lars Ohlys alternativ till EU? Vad vill han se i stället?
            </seg>
            <seg n="8978c1f3">
              Lars Ohly snuddade vid frågan om de apatiska flyktingbarnen.
              Som mediekonsumenter får vi, om inte dagligen så i alla fall ofta
              höra olika typer av ultimativa krav från något av de partier som
              ingår i vänsterkartellen. Lars Ohly har till exempel ställt ultimatum
              när det gäller arbetstid. Lös arbetstidsfrågan, det vill säga
              låt oss som är friska och har arbete arbeta mindre. Det har han
              ställt ultimatum kring, men inte när det gäller de apatiska flyktingbarnen.
              Det tror jag att många är ganska frågande inför. Du samarbetar
              med en regering som kastar ut de här barnen i stället för att
              ge dem en fristad i vårt land. Förklara det.
            </seg>
          </u>
          <note type="speaker" n="6b4ab110">
            Anf. 32 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-5" n="609f9294">
            <seg n="c1fb608e">
              Herr talman! Det finns inget välbehag i att EU lider av en kris.
              Det finns ett välbehag i den hoppfullhet som de franska och holländska
              nejen har gett oss eftersom de visar att det kanske nu är möjligt
              att föra en diskussion om reella förändringar. Den europeiska
              unionen ska inte bara rulla på i gamla hjulspår i någon sorts
              ödesbestämd målsättning att skapa en europeisk superstat i Europa
              utan folklig förankring.
            </seg>
            <seg n="a8b4a745">
              Vi måste demokratisera. Vi måste förändra. Vi måste lyssna till
              den starka kritik som fanns i Sverige i den svenska folkomröstningen
              om emu som enligt vallokalsundersökningen byggde på välfärds-
              och demokratiargument. Då måste man fråga sig: Vad saknas? Jo,
              välfärd och demokrati. Vad måste tillföras? Välfärd och demokrati.
            </seg>
            <seg n="d0535bdd">
              När det gäller de apatiska flyktingbarnen vill jag säga att Göran
              Hägglund ingår i en allians. I denna allians har det största partiet
              hjälpt regeringen att få igenom ett nej till det fempartiinitiativ
              som Göran Hägglund och jag stod bakom för att ge de apatiska flyktingbarnen
              en chans att stanna i Sverige.
            </seg>
            <seg n="3c6a87d7">
              Vi är lika skyldiga du och jag, om inte Göran Hägglund säger:
              Jag kommer att ställa ultimatum till Fredrik Reinfeldt. Han kommer
              aldrig att bli statsminister med min hjälp om han inte ändrar
              sig vad gäller de apatiska barnen.
            </seg>
          </u>
          <note type="speaker" n="924b0fad">
            Anf. 33 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-16069400afa0d955-4" n="93c0baf9">
            <seg n="338a01fd">
              Herr talman! Lars Ohly känner hoppfullhet när ledarna för två
              av Europas största länder inte kan hålla en gemensam presskonferens
              längre. Det känner inte jag. Jag känner en oro inför vad som ska
              följa. Jag tror att samarbete och gemenskap är ett bättre sätt
              att möta gemensamma problem än att var och en går sin egen väg.
              Vi har sett vad det har lett till tidigare.
            </seg>
            <seg n="3444b2ba">
              Den tankepaus som av allt att döma kommer att uppkomma ger möjlighet
              att reflektera, fundera och arbeta för ett EU som är mer demokratiskt
              och som går mer i takt med sina medborgare, är mer öppet och så
              vidare.
            </seg>
            <seg n="62d9a5f2">
              Det utrymmet vill jag att vi ska använda. Det finns det en bred
              enighet kring här i Sveriges riksdag. Lars Ohly står ju för en
              helt annan politik. Han tycker inte att Sverige ska vara med i
              den gemenskap som existerar. Han vill inte att Sverige ska vara
              med i det demokratiska samarbete som finns och som har löst mängder
              av problem och som jag tror behövs för att möta morgondagens utmaningar.
            </seg>
            <seg n="a8796860">
              Vad är ditt alternativ, Lars Ohly? Vilka ska Sverige samarbeta
              med om vi ska samarbeta med någon?
            </seg>
            <seg n="02d05d43">
              När det gäller de apatiska flyktingbarnen arbetar vi inom Allians
              för Sverige i begränsad utsträckning med ultimatum. Ännu har inget
              ultimatum utdelats från något parti, utan vi samverkar och samtalar
              med varandra på ett förtroendefullt sätt. Den utveckling som vi
              hittills har sett är också fyra partier som närmar sig varandra
              när det gäller bilden av verkligheten och när det gäller förslag
              till lösningar på de problem som finns.
            </seg>
            <seg n="23673856">
              Tittar vi på vänsterkartellen ser vi en helt omvänd utveckling
              med tre partier som spretar alltmer, med en politik som skiljer
              sig alltmer och där råkurr är det gällande klimatet i stället
              för förtroende och samarbete. Det bådar inte gott. Jag konstaterar
              också att Lars Ohly här valde kortare arbetstid för oss som har
              arbete framför de apatiska flyktingbarnen.
            </seg>
          </u>
          <note type="speaker" n="5c62d07b">
            Anf. 34 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-6" n="609f9294">
            <seg n="738de1b1">
              Herr talman! Med förlov sagt: Det finns större problem i Europa
              än att Jacques Chirac och Tony Blair inte kan hålla en presskonferens
              tillsammans. Det finns problem med en arbetslöshet som i de flesta
              EU-länder är långt högre än den i Sverige. Det finns problem med
              ökade klass- och könsskillnader. Det finns problem med människor
              som inte kan forma sina liv därför att de inte får förutsättningar
              till det. Det finns problem med avregleringar, skattesänkningar
              och orättvisor. Det finns problem med bristande välfärd. Det finns
              problem med gamla könsmaktsstrukturer. Men Göran Hägglund är bekymrad
              för att Chirac och Blair inte kan hålla en presskonferens tillsammans.
            </seg>
            <seg n="089a9d4e">
              Låt oss lösa de verkliga problemen! Låt oss ta väljarnas nej
              på allvar och säga: Vi hörde. Det finns för lite demokrati och
              för lite välfärd. Vi måste förändra. Det vore att ta väljarna
              och medborgarna på allvar.
            </seg>
            <seg n="006156b0">
              När det gäller de apatiska flyktingbarnen är det uppenbart att
              en röst på Göran Hägglund kan bli en röst på Moderaternas syn
              att de apatiska flyktingbarnen inte ska få stanna i Sverige. Det
              är vad Göran Hägglund säger. Och du beskyller oss för att inte
              ta till storsläggan i den frågan! Som en annan, dig närstående
              partiledare sade i en tv-debatt: Sopa rent framför egen dörr först!
            </seg>
          </u>
          <note type="speaker" n="79138162">
            Anf. 35 MAUD OLOFSSON (c):
          </note>
          <u who="maud_olofsson_1bc509" xml:id="i-91d9939a82b516d4-2" n="67692e91">
            <seg n="a5afc5fe">
              Herr talman! I dagarna tar tusentals ungdomar studenten. Uppsluppna
              röster sjunger om att den ljusnande framtid är vår. Vilken underbar
              bild när försommaren är på väg in i högsommar!
            </seg>
            <seg n="ea4b6ebd">
              Ta den bilden och tänk tillbaka ett ögonblick. Hur var det när
              ni själva tog studenten? Hur kändes det på morgonen när ni äntligen
              fick ta på er studentmössan, när ni fick lämna klassrummet och
              springa ut i vårsolen? Visst kommer känslorna tillbaka av optimism,
              förhoppningar och framtidstro.
            </seg>
            <seg n="14cfa24b">
              För många studenter är det precis så det känns i dag som om en
              hel värld, full av möjligheter, ligger för deras fötter. Så känns
              det för alla dem som lämnar gymnasiet med ett slutbetyg i handen,
              som vet att sommarjobbet väntar om några veckor och till hösten
              kanske studier på högskola eller universitet.
            </seg>
            <seg n="8035d15d">
              Till alla er vill jag säga: Vi ser er och gläds med er för de
              mål ni har uppnått! Och vi har ett besked att ge er: Vi är överens,
              från höger till vänster, om att varannan gymnasiestudent ska kunna
              gå vidare till högskolan.
            </seg>
            <seg n="b114f9ef">
              Men långt ifrån alla lämnar gymnasiet med ett slutbetyg. Vilket
              är vårt besked till alla dem som inte kan ta på sig studentmössan
              i dag, till alla som började gymnasiet med stora förhoppningar
              men som gymnasieskolan svek och som till slut inte såg någon annan
              utväg än att hoppa av i förtid?
            </seg>
            <seg n="b37a1e27">
              Vilket är beskedet till alla dem som trots svårigheter kämpade
              sig igenom men som nu står där med ett ofullständigt betyg i handen?
              Vilken är deras chans till en ljusnande framtid och ett livslångt
              lärande?
            </seg>
            <seg n="a6b63d00">
              Det är klart att man kan göra som Wanja Lundby-Wedin på LO. När
              hon får prata fritt ur hjärtat tycker hon att det är bra att jobb
              som inte kräver högskoleutbildning flyttar utomlands. Det är beskedet
              från en av arbetarrörelsens främsta företrädare. För mig är det
              ett slag i ansiktet på alla dem som inget hellre vill än att skaffa
              sig en bra yrkesutbildning och ett bra jobb.
            </seg>
            <seg n="a6902fa2">
              Herr talman! Man ska kunna vara yrkesstolt. Det är mitt besked
              till var och en som valt en yrkesutbildning på gymnasiet, som
              inget hellre vill än att bli snickare, rörmokare, sömmerska eller
              tapetserare. Er insats är värdefull! Ni är också viktiga i det
              svenska samhället. Ni behövs för att den ljusnande framtiden ska
              bli vår.
            </seg>
            <seg n="7a1c706d">
              Och ska det löftet vara något värt krävs det en annan gymnasieskola
              en som inte lämnar var femte elev i sticket och pressar in alla
              i samma mall, en som ser både den som lär bra med händerna och
              den som lär bra med huvudet och som inte säger att det ena är
              finare än det andra. I själva verket är det ju som två händer
              på samma kropp som båda behövs för att helheten ska fungera.
            </seg>
            <seg n="02bbbb94">
              I mitt Sverige finns det inga överflödiga jobb, inga jobb som
              hellre borde göras utomlands än här hemma i Sverige. Det finns
              inga överflödiga människor och inga insatser som är för små för
              att tas till vara.
            </seg>
            <seg n="f4ce7cff">
              Men den insikten saknas hos socialdemokratin. I stället tvingas
              vi se på hur skolavslutningarna passerar och kön av ungdomar som
              gymnasieskolan lämnat i sticket bara växer. Vi tvingas se på när
              ungdomsarbetslösheten, som ett brev på posten, rakar i höjden
              och nu är uppe i samma extrema nivåer som under krisen på 90-talet.
              Vi tvingas se på när Försäkringskassan, med regeringens goda minne,
              förtidspensionerar 30-åringar trots att de borde ha ett långt
              och rikt yrkesliv framför sig.
            </seg>
            <seg n="8fbfb9fc">
              Vad är det för samhälle? Vad är det för arbetsmarknad som inte
              verkar ha plats för vare sig invandrare, kvinnor, dem som är över
              55 eller, för den delen, dem som är under 30? Måste man verkligen
              vara en vit, medelålders man utan sjuka barn att ta hand om och
              bosatt i en större stad för att få plats på den svenska arbetsmarknaden?
              Är det verkligen okej att mer än en miljon människor i morse inte
              hade ett jobb att gå till?
            </seg>
            <seg n="6fa15d22">
              Herr talman! Sverige behöver alla jobb vi kan få. Alla ska få
              en chans att vara med och bidra. Men många svenskar känner sig
              inte uppskattade. Ta alla snickare, elektriker, städare och industriarbetare
              kvinnor och män som jobbar från morgon till kväll, som betalar
              sina skatter, som drar sitt strå till stacken och som sliter för
              att få vardagspusslet att gå ihop men som ändå inte värderas.
            </seg>
            <seg n="d6e9f862">
              Lika lite värderas företagarnas och entreprenörernas bidrag.
              När statsministern får frågor om Sveriges brist på tillväxt och
              företagande är nämligen svaret att det nu är den offentliga sektorns
              tur att växa. I frågestunden för bara några veckor sedan sade
              han att det viktiga var att hålla uppe bidragen så att köpkraften
              kan öka. Han drog samma visa i dag.
            </seg>
            <seg n="35ab3727">
              Vad säger det egentligen om statsministerns syn på tillväxt och
              utveckling och om hans kunskaper i ekonomi?
            </seg>
            <seg n="2aff2701">
              För var börjar det egentligen? Börjar tillväxten och utvecklingen
              med stora satsningar på offentlig sektor? Eller börjar det med
              en utveckling i företag och näringsliv? Det kanske låter som en
              enkel och självklar fråga, inte minst för ekonomer. Men sanningen
              är att den är befogad och att svaren visar på en fundamental skillnad
              i synsätt mellan vänsterkartellen och alliansen.
            </seg>
            <seg n="46fd2642">
              För mig börjar det med människor som får vara företagsamma, med
              att vi ger entreprenörer en sportslig chans att starta och driva
              företag där de kan utveckla och tillverka nya produkter och sälja
              dem, här i Sverige men också utomlands, så att vi får intäkter
              till landet. För mig börjar det med företagare som producerar,
              anställer och betalar sina skatter så att vi får pengar att betala
              för vården, skolan och omsorgen och allt som vi vill göra gemensamt.
            </seg>
            <seg n="e40d55be">
              Så är det inte för statsministern. För honom börjar det med den
              offentliga sektorn. Företagarna och entreprenörerna får klara
              sig bäst de vill, och resurserna till det gemensamma är som manna
              som faller ned från himlen.
            </seg>
            <seg n="8105b805">
              Jag tycker att det är intressant att se att kommunisten Lars
              Ohly och socialisten Göran Persson är helt överrens om denna ekonomiska
              teori. Visst är det lätt att förstå att människor i dag frågar
              sig vart alla pengarna tar vägen när det är dessa två herrar som
              styr ekonomin i Sverige.
            </seg>
            <seg n="a7c3b49b">
              Skillnaden i synsätt mellan Centerpartiets Allians för Sverige
              och socialdemokratins vänsterkartell är fundamental. Det är det
              som gör det självklart att huvuduppgiften för mig är att skapa
              fler jobb i fler och växande företag, så att fler kan gå från
              bidragsberoende till arbete och egen försörjning. För det är bara
              så vi kan få pengar till fler lärare i skolan, fler undersköterskor
              i vården och fler hjälpande händer i äldreomsorgen.
            </seg>
            <seg n="3a35eb7b">
              Det är nästan så man skäms, men sanningen är att Sverige helt
              saknar ett samlat program för att skapa nya jobb. Trots att vi
              har en skyhög arbetslöshet har vi inte haft någon riktig debatt
              om hur vi skapar de här nya jobben, men väl en ständigt återkommande
              debatt om socialförsäkringarna, trots att Socialdemokraterna egentligen
              är överrens med Moderaterna om ersättningsnivåerna, om än i olika
              system.
            </seg>
            <seg n="bd76c9a4">
              Trots mer än en miljon arbetslösa har vi bara ett enda mål som
              handlar om jobben, medan vi har 16 mål som handlar om hur vi ska
              förbättra miljön.
            </seg>
            <seg n="35d1d704">
              Jag tycker att det är hög tid att Sverige får ett samlat program
              för jobb, riktiga jobb, i vårt land, inte bara konstlade Amsåtgärder
              som förmodligen statsministern kommer att återkomma till lite
              senare. Just därför kommer vi i Centerpartiet att fokusera på
              det här programmet på centerstämman här i Helsingfors i helgen.
            </seg>
            <seg n="462970c0">
              Vi kommer att fokusera
            </seg>
            <seg n="c376849e">
              Vi i Centerpartiet tar arbetslösheten på allvar. Vi sätter upp
              konkreta mål för hur vi ska skapa fler jobb. Vi vill sätta Sverige
              i arbete, och vi vill ta ett samlat grepp för att åstadkomma det.
              Vi ska ge hopp och framtidstro till svenska folket.
            </seg>
            <seg n="ef3a5109">
              Herr talman! Förvalskampanjen har precis börjat, och Socialdemokraterna
              tar nu varje chans att tala om att den svenska modellen har lyckats.
              Och många köper det. Det stämmer ju så bra med den självbild som
              vi har fostrats in i.
            </seg>
            <seg n="4f53cbb6">
              Men är det verkligen så bra som man säger?
            </seg>
            <seg n="690ab17e">
              Det är klart, om man väljer sina siffror kan man få ihop vilken
              sanning som helst. Det vet redan en student på grundkursen i statistik.
            </seg>
            <seg n="adfca868">
              Häromdagen fick vi svart på vitt från Ekonomistyrningsverket
              vad socialdemokratisk politik innebär. Och jag måste säga att
              som centerpartiledare blir jag särskilt bekymrad av det som sker.
            </seg>
            <seg n="a6191b63">
              Vi tog ansvar för Sverige under 90-talet, både i den första borgerliga
              regeringen och tillsammans med Socialdemokraterna. Vi var med
              och sanerade statens finanser därför att krisen var så allvarlig,
              underskottet var så stort och statsskulden så hög. Det handlade
              om Sveriges framtid.
            </seg>
            <seg n="2f5b2266">
              I Centerpartiet lärde vi oss en del av det: att det handlar om
              att samla i ladorna under de goda åren, för att ha något att ta
              av när lågkonjunkturen kommer, och att inte vältra över skulderna
              på våra barn och våra barnbarn.
            </seg>
            <seg n="bfa242cf">
              Men Socialdemokraterna tycks ingenting ha lärt. Även om de gör
              sitt bästa för att skyla över är sanningen att upplåningen ökar
              och skulderna växer. Enligt den senaste beräkningen kommer statsbudgeten
              att gå med 170 miljarder i underskott de närmaste fyra åren.
            </seg>
            <seg n="895cd5e8">
              Det sker precis efter en högkonjunktur och samtidigt som ungdomsarbetslösheten
              ligger på skyhöga 17 %. Alltför många unga går direkt till pensionärslivet
              utan att ens ha fått chansen att passera yrkeslivet. Om jag vore
              arbetslivsminister Hans Karlsson skulle jag skynda mig att ändra
              devisen på min hemsida till Mannen som gav massarbetslösheten
              ett ansikte.
            </seg>
            <seg n="277fb69f">
              Herr talman! Det handlar om Sveriges framtid, men det handlar
              också om Europas framtid. Därför att vår förmåga att skapa jobb
              och företagsamhet hänger samman med hela Europas konkurrenskraft.
            </seg>
            <seg n="adde6bc6">
              I morgon samlas Europeiska rådet i Bryssel. I går signalerade
              statsministern att regeringen sannolikt skjuter upp den svenska
              processen kring fördraget.
            </seg>
            <seg n="bdf6d37b">
              Från Centerpartiets sida tycker vi att det är naturligt att nu
              vänta in resonemangen från toppmötet, för att sedan kunna ta ställning
              till hur den svenska processen ska se ut. Tidtabellen kan inte
              vara viktigare än att få ett fördrag som är brett förankrat hos
              Europas folk.
            </seg>
            <seg n="9882ee38">
              Samtidigt är den debatt som nu växer runtom i Europa i själva
              verket ganska lätt att förstå. För kritiken vi hör är effekten
              av att EU har tillåtits växa för mycket på bredden. Socialister
              Europa runt har låtit EU ta sig an för många frågor som inte hör
              hemma på EU-nivå. Och människor tycker inte om den utvecklingen.
              Den senaste i raden var Lars Ohly alldeles nyss som tyckte att
              EU skulle ägna sig åt välfärdsfrågor också.
            </seg>
            <seg n="30ae4526">
              Vi i Centerpartiet gick till val i Europaparlamentsvalet på ett
              smalare men vassare EU. Den devisen känns mer aktuell än någonsin.
            </seg>
            <seg n="8bce910d">
              Nu gäller det att vi ser till att vi får den möjligheten, att
              vi nyttjar den tid som vi får för reflexion till att gå vidare
              och forma ett smalare men vassare EU, ett EU som är starkt nog
              att ta sig an miljöfrågorna, som har muskler nog att ta sig an
              den internationella brottsligheten och som tar ansvar för säkerheten
              i Europa och bidrar till en fredlig utveckling utanför EU:s gränser,
              men som inte lägger sig i det vi hellre kan besluta om här hemma.
            </seg>
            <seg n="acfa8672">
              Jag tror på Europa. Jag tror på EU som idé. Oavsett vad som händer
              med det här fördraget måste idén om Europa utvecklas och leva
              vidare. Oavsett det som nu sker måste vi slå vakt om det som är
              EU:s grundidé, att i fredlig samverkan fläta samman Europas länder
              för att minska spänningar och förebygga konflikter.
            </seg>
            <seg n="77505d5d">
              Om vi inte ser upp är risken stor att vi får en helt annan Europadebatt,
              en debatt som handlar mer om vilka som inte får plats i EU-samarbetet
              än vilka som får det. Finns det plats i EU för muslimer? Finns
              det plats i EU för Ukraina? Finns det plats i EU för länderna
              på Balkan?
            </seg>
            <seg n="37387f85">
              Får vi en sådan debatt, vad har då hänt med själva grundtanken
              i Europasamarbetet?
            </seg>
            <seg n="807ed34f">
              Möjligheten till ett EU-medlemskap har spelat roll för den snabba
              demokratiseringen i Öst- och Centraleuropa, och den betyder mycket
              för dem som står på tur. Om vi stänger den möjligheten, vad ska
              de då längta till? Vad ska kvinnorna i Turkiet, som ser EU som
              sin chans att få samma rättigheter som männen, längta till? Och
              vad ska alla de som kämpar för demokrati och frihet på Balkan
              och i Ukraina längta till?
            </seg>
            <seg n="79e31017">
              För mig är svaret självklart. Utvecklingen får inte leda till
              ett EU som sluter sig mot omvärlden och flyttar fokus inåt. Vi
              slogs för den utvidgning som precis har ägt rum. Vi kommer att
              kämpa för att också Turkiet, Bulgarien, Ukraina och länderna på
              Balkan ska kunna längta efter en plats i EU.
            </seg>
            <seg n="3d51d9ba">
              Nu behövs det mer än någonsin en kraft som orkar formulera en
              dröm för Europa, som orkar stå upp för grundtankarna i Europasamarbetet.
            </seg>
            <seg n="ce3f6ec2">
              Här hemma behövs det också en kraft som formulerar en dröm för
              Sverige, en dröm om ett tryggare Sverige, ett öppnare Sverige
              och ett företagsamt och grönt Sverige, ett Sverige att längta
              till och ett Sverige att längta efter.
            </seg>
          </u>
          <note type="speaker" n="0594b851">
            Anf. 36 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-7" n="609f9294">
            <seg n="ef67084d">
              Herr talman! Jag tror nog att det bara var Maud Olofsson som
              hörde att jag ville att EU skulle syssla med mer saker. Jag menar
              tvärtom att välfärdskritiken, alltså kritiken från medborgarna
              för bristande välfärd, bygger på att Europeiska unionen i dag
              har fastlagt en ekonomisk politik av avregleringar, av minskade
              offentlig sektor, av sänkta skatter som leder till att det nationellt
              blir svårare att bygga välfärd. Vi bör i stället återföra beslutanderätt
              från EU-systemet till de nationella parlamenten.
            </seg>
            <seg n="aca2bc62">
              Men det var inte därför jag begärde replik. Vi har roat oss med
              att gå igenom vad Centerns förslag till skatterabatt i stället
              för avdrag och skattesänkningar leder till i olika inkomstskikt.
            </seg>
            <seg n="155bf47e">
              Då visar det sig att den som tjänar lika mycket per år som Fredrik
              Reinfeldt tjänar per månad skulle få 30 kr skattesänkning i månaden,
              eller förändrad nettoinkomst, som det heter. Den som tjänar 12
              000 i månaden skulle få 40 kr mer i plånboken i månaden. Men den
              som tjänar 25 000 i månaden skulle få 970 kr mer i månaden.
            </seg>
            <seg n="4f2e98c0">
              Maud Olofsson står här och talar som om hon stod för en politik
              för rättvisa, men det är precis tvärtom. Du vill sänka skatter
              och införa regler som gynnar dem som har de högsta inkomsterna
              medan de som har de lägsta inkomsterna återigen skulle förlora
              på er politik.
            </seg>
          </u>
          <note type="speaker" n="44f236bf">
            Anf. 37 MAUD OLOFSSON (c) replik:
          </note>
          <u who="maud_olofsson_1bc509" xml:id="i-91d9939a82b516d4-3" n="67692e91">
            <seg n="35c87cea">
              Herr talman! Lars Ohly stod här nyss och sade att det är för
              lite välfärdspolitik. Det är det som gör att människor röstar
              nej till EU och tycker att det här går för fort. Man säger att
              det är EU som påverkar våra skatter. Men dem bestämmer vi själva.
              Det är inte EU som bestämmer skatterna. Det är viktigt att se
              att vi måste lägga tillbaka makt från EU. Det är dina socialistvänner
              som tycker att vi ska ha mer makt i EU.
            </seg>
            <seg n="673a42b2">
              Du sade också att det måste vara mer makt till de nationella
              parlamenten. Det är precis det som står i fördraget som du är
              emot! Det är bara de instrument som ska till för att få ett smalare
              men vassare EU som EU ska ta hand om, där vi lämnar ifrån oss
              bara de uppdrag som den nationella nivån är för liten för. Där
              ska man vara stark.
            </seg>
            <seg n="8d62fbe6">
              Du har inget alternativ. Du har inget alternativ därför att du
              menar att EU ska ha den större makten.
            </seg>
            <seg n="4a3c4040">
              Sedan var det våra sänkta skatter. Jag är ledsen Lars Ohly, men
              jag litar inte på dina ekonomiska beräkningar. Jag har studerat
              dina teorier om hur ekonomi fungerar, där du tror att pengar ramlar
              ned från himlen utan produktion, där du tror att starka bidragssystem
              är det enda sättet att få en ökad efterfrågan och klara jobben,
              där du tror att ett ökat bidragsberoende leder till en bättre
              ekonomi. De ekonomiska teorierna ger jag inte mycket för.
            </seg>
            <seg n="b03c4b8a">
              Det innebär att vi litar mer på de beräkningar som vi själva
              gör. Vi har siktet inställt på sänkta skatter för dem med låga
              och normala inkomster, kvinnor i offentlig sektor, kvinnor inom
              handel. Det är de som ska ha skattesänkningarna, inte de höginkomsttagare
              som du har bidragit till att ge skattesänkningar.
            </seg>
          </u>
          <note type="speaker" n="1d293757">
            Anf. 38 LARS OHLY (v) replik:
          </note>
          <u who="lars_ohly_d95919" xml:id="i-172cdeae86830d97-8" n="609f9294">
            <seg n="1c7d27f5">
              Herr talman! Jag har märkt några gånger när Maud Olofsson har
              diskuterat EU:s grundlag att det finns vissa kunskapsbrister.
              Det kan bero på att man inte har hunnit läsa hela fördragstexten.
              Det har jag full förståelse för.
            </seg>
            <seg n="8a48ea3d">
              Men det finns inte ett exempel i det grundlagsförslag, som nu
              har fallit, på att man överför makt från EU-systemet till nationella
              parlament. Det finns inte heller ett enda exempel sedan 1995 när
              Sverige blev medlem på att en sådan maktöverföring har skett.
              Maktöverföringen har gått åt andra hållet. De nationella parlamenten
              har fått mindre beslutanderätt, EU sysslar med fler frågor och
              det är fler frågor att hantera på EU-nivå. För att vi ska hantera
              välfärden behöver vi återföra makten till de nationella parlamenten.
              Vi behöver också göra oss fria från den tvångströja som avregleringspolitiken
              och den nyliberala ekonomiska politiken innebär.
            </seg>
            <seg n="1101b4e0">
              Mina siffror är tagna från riksdagens utredningstjänst. Det är
              intressant att du ifrågasätter dem. De visar att genomsnittlig
              förändring av nettoinkomsten i inkomstskiktet ungefär lika mycket
              per år som Reinfeldt tjänar per månad blir 30 kr i månaden. Det
              blir 40 kr i månaden till den som tjänar 12 000, ungefär 110 kr
              i månaden för den som tjänar 15 000, men 970 kr per månad för
              den som tjänar 25 000. Det är svårt att smita från det, Maud Olofsson.
            </seg>
          </u>
          <note type="speaker" n="6edd1ab1">
            Anf. 39 MAUD OLOFSSON (c) replik:
          </note>
          <u who="maud_olofsson_1bc509" xml:id="i-91d9939a82b516d4-4" n="67692e91">
            <seg n="57b3a17e">
              Herr talman! Inte vet jag vem det är som kan läsa innantill.
              I det nya fördraget har åtminstone jag läst in att de nationella
              parlamenten kommer att få en större delaktighet i de beslut som
              fattas i EU. Inte tror jag att det är jag som brister i kunskap
              utan det är möjligt att Lars Ohly har hoppat över någon mening
              som han inte vill läsa.
            </seg>
            <seg n="91fb4f2f">
              Vi sänker skatterna för dem med låga och normala inkomster. Jag
              vet inte vad du har ställt för fråga till riksdagens utredningstjänst.
              Det är dit siktet är inställt. Vi ska stimulera också kvinnor
              med låga inkomster att kunna leva på sin lön mer pengar kvar i
              plånboken.
            </seg>
            <seg n="12316621">
              Den andra delen handlar om skattesänkningar så att det ska bli
              fler jobb. Om vi inte skapar fler jobb, om inte företag vill anställa
              fler människor, kommer vi inte att ha några pengar till välfärd.
              Det är sanningen. Det är den politiken som Lars Ohly ger stöd
              för till den regering som sitter i dag.
            </seg>
            <seg n="bc3396b8">
              Det är märkligt att vi för en debatt där den traditionella arbetarrörelsen
              inte har några idéer om hur vi ska skapa jobb. Den enda idé man
              förfäktar är hur vi ska få fler människor att leva på bidrag.
              Det är en mycket underlig utveckling som vi ser i Sverige.
            </seg>
            <seg n="0729be76">
              Låt Allians för Sverige ta på sig uppdraget att skapa jobb, utveckling
              och framtidstro. Det är en utmaning som jag gärna tar på mig i
              alliansen.
            </seg>
          </u>
          <note type="speaker" n="2bcf785e">
            Anf. 40 PETER ERIKSSON (mp):
          </note>
          <u who="peter_eriksson_2b69c1" xml:id="i-962d68954d270df4-4" n="8f04fb8c">
            <seg n="85f53839">
              Herr talman, lyssnare, tittare, riksdagsledamöter! Det är alltför
              sällan som de politiska dagsfrågorna, sakpolitiken, kopplas till
              ideologi och vad man har för grundvärderingar. Jag tänkte försöka
              göra det lite grann i dag.
            </seg>
            <seg n="fd234353">
              Jag tänkte börja med den fråga som jag tror alla debattörer hittills
              har varit inne på, nämligen EU-frågan. Där händer det mycket.
              Min bild är att EU har blivit en koloss på lerfötter. Europas
              ledare står handfallna när medborgarna säger nej till mer överstatlighet
              och att än mer makt ska flytta ännu längre bort. Ingen verkar
              ens ha tänkt igenom tanken att medborgarna kan säga nej och vad
              det innebär. Verkligheten kommer dock nu i kapp drömmarna.
            </seg>
            <seg n="adf7a81f">
              Eliten kan inte hur länge som helst bygga sina luftslott utan
              att ha människor med sig. I dag skriver Dagens Nyheter på ledarplats
              om en bristande demokratisk förankring som är Europeiska unionens
              arvsynd. Tidningen talar om problemen med en byråkrati i stället
              för demokrati. Jag kände på morgonsidan att jag behövde gnugga
              mig i ögonen för att se om jag var vaken. Sent ska syndaren vakna.
              Men det är ändå härligt att även våra stora tidningsdrakar kan
              vakna, även om det är i elfte timmen.
            </seg>
            <seg n="ad2b48d1">
              Tänk om den fina tidningen, och några till, i ett tidigare skede
              hade hjälpt till med att medverka i en opinionsbildning för en
              demokratisk förankring. Då hade man inte behövt gå rakt in i väggen
              nu med en konstitution som medborgarna inte vill ha. Svårare ändå
              är det för de politiska ledare som har identifierat sig med unionen
              som projekt. Kommissionens reaktion efter folkomröstningarna tyder
              på fullständig förvirring och brist på verklighetsförankring.
              Ungefär detsamma gäller för både Chirac och Schröder i de stora
              kärnländerna Tyskland och Frankrike. De tycks i dag stå alltmer
              ensamma och nakna i sin arrogans och bristande verklighetsförankring.
            </seg>
            <seg n="bb745b91">
              Vår statsminister har de senaste veckorna haft nästan alla åsikter
              man kan tänka sig i frågan. Men det är väl den senaste som gäller.
              Nu tycks en tillnyktring ha tillträtt. Man kan inte gå på som
              om inget har hänt hur länge som helst. Det rimliga i dag är att
              erkänna att konstitutionen har fallit. Den som vill ha med människor
              måste börja om från början och utgå från att makten ska läggas
              närmare människor, bli nåbar. Demokrati och förankring måste vara
              en utgångspunkt, inte en eventuell fråga efteråt som måste tas
              om hand.
            </seg>
            <seg n="8b5b262f">
              Den som vill vara kvar som politisk ledare i det här läget bör
              nog akta sig för att krampa kring en konstitution som redan har
              gått på grund och havererat. Här i Sveriges riksdag tycks Moderaterna
              fortfarande inte förstå vad som har hänt och driver därför den
              linjen.
            </seg>
            <seg n="595ac2db">
              Mycket talar också för att euron är på väg mot allt större problem.
              Sveriges riksdag kan i dag tacka svenska folket för att vi inte
              står där med samma problem som Tyskland och Italien. Nästan hela
              EU har ekonomiska problem och hög arbetslöshet. Det har vi också.
              Men vi har nu en lägre ränta och bättre konjunktur än eurozonen.
              Det är precis tvärtom mot vad euroanhängarna påstod att vi skulle
              få. En egen valuta är ingen garanti för en bra ekonomi, men den
              ger en bättre flexibilitet och anpassning till den ekonomiska
              situation som landet befinner sig i. Vi hade rätt inför folkomröstningen
              för två år sedan, och svenska folket var då klokare än majoriteten
              i landets riksdag och regering. Jag tror att detsamma gäller nu
              i Holland och Frankrike.
            </seg>
            <seg n="9bc2d9d5">
              Grön ideologi är en politik för deltagande demokrati och decentralisering.
            </seg>
            <seg n="ee6eee39">
              Världens ekosystem mår allt sämre. För ett par månader sedan
              presenterades världens största undersökning om planetens hälsotillstånd.
              1 360 experter från 95 länder medverkade i den här FN-undersökningen.
              Forskarna utgick från ekosystemen och de tjänster och varor som
              de ger oss och som i många fall är förutsättningarna för mänskligt
              liv. Man sammanfattade problemen på planeten i fyra punkter:
            </seg>
            <seg n="5c0d618f">
              Det är det här som är de stora utmaningarna om vi ska klara av
              FN:s millenniemål.
            </seg>
            <seg n="3c61541b">
              Klimatfrågan är alltså en av vår tids stora politiska frågor.
              Utsläppen av fossil koldioxid från oljebränslen ger en växthuseffekt
              som ändrar klimatet. Redan i dag finns det 25 miljoner lidande
              klimatflyktingar på vår planet. Antalet blir bara större som flyr
              undan torka eller översvämningar.
            </seg>
            <seg n="b5bd6017">
              Grundproblemet är att vi på kort tid bränner upp jordens resurser
              av olja och andra fossila tillgångar, och för varje dag minskar
              tillgången samtidigt som efterfrågan från jordens befolkning ökar.
              Det går inte ihop miljömässigt, och inte heller ekonomiskt.
            </seg>
            <seg n="1a8f144f">
              Oljan börjar bli dyr, och den kommer bara att bli dyrare, inte
              på grund av skatter utan på grund av att just tillgången minskar
              och efterfrågan ökar. Marknadsekonomi, kallas det.
            </seg>
            <seg n="0c73e737">
              Jag vet ingen som på allvar ifrågasätter det här. Det vore intressant
              att höra om det finns någon här bland partiledarna som har någon
              annan åsikt.
            </seg>
            <seg n="21037801">
              Vi kan välja att ignorera den här frågan och kommer då att vakna
              upp på ett ganska hårdhänt sätt med att vi inte längre har råd
              att köra våra älskade bilar till exempel. Blodomloppet, transporterna
              i vår ekonomi, kommer att slamma igen ordentligt.
            </seg>
            <seg n="00cc4028">
              Vi kan också välja att i Europa sänka skatten på bensin och diesel.
              Det leder dock till ännu högre efterfrågan och ännu högre oljepriser.
              I USA har man valt just den linjen, och de är i dag i ett ännu
              värre oljeberoende, med ännu snabbare prisökningar än vi. Det
              är USA som är problemet snarare än Europa.
            </seg>
            <seg n="a4fe0fa7">
              Den gröna modellen är att i stället välja att försöka göra något
              åt oljeberoendet. Vi kan köpa snålare bilar. Vi kan köpa bilar
              som går på miljöbättre bränslen. Vi kan lägga över en del transporter
              på järnväg.
            </seg>
            <seg n="77799381">
              Vi från Miljöpartiet har länge blivit hånade, men grön politik
              har i år plötsligt lett till en explosion av nya miljöbilar. Stora
              annonskampanjer avlöser varandra. Till och med Volvo och Saab
              är plötsligt med på banan.
            </seg>
            <seg n="72b55dce">
              Orsaken är att vi har sänkt förmånsvärdet för miljöbilar. Vi
              har skattebefriat biobränslen. Vi har gett miljöbilar gratis parkering
              i storstäderna. Vi har sett till att miljöbilar slipper trängselavgifter.
              Vi har tagit fram en ny lag som ser till att alternativen kommer
              ut i mackarna runtom i landet och att minst 25 % av alla nya bilar
              som staten köper in ska vara miljöbilar.
            </seg>
            <seg n="b7f239b8">
              Den glada nyheten är också att vi har stora möjligheter att producera
              våra egna bränslen. Biogas kommer alltmer, och genom att använda
              avfall från hushåll och industri har vi möjlighet att få biogas
              som ett relativt stort bränsle över hela landet med täckning.
              Där har vi produktion redan på en rad platser i Sverige, och distributionen
              med nya mackar och tankställen växer snabbt.
            </seg>
            <seg n="104471d7">
              Etanol är det som ökar snabbast, och vi har också möjlighet att
              producera etanol i Sverige. Det finns redan en del produktion,
              inte så mycket, men vi kan också i dag importera billigare etanol
              än bensin.
            </seg>
            <seg n="3c9f1c45">
              Alternativen till både bensin och diesel kan dock komma allra
              mest från massaindustrin i framtiden. Den stora resursen och möjligheten
              till svensk inhemsk förnybar produktion som ger nya jobb kan vi
              få fram inom massaindustrin. På praktiskt taget varje massaindustri
              från Blekinge i söder till Kalix i norr kan man producera nya
              bränslen från Sverige som ger trygghet, säkerhet, minskad sårbarhet
              och nya jobb.
            </seg>
            <seg n="a926502e">
              Grön ideologi är en politik för minskad sårbarhet och en långsiktigt
              hållbar utveckling.
            </seg>
            <seg n="2d776f36">
              Militärutgifterna ökar tyvärr igen. Det är framför allt USA som
              rustar. USA svarar för nästan hälften av världens samlade militära
              utgifter. De militära utgifterna 2004 var 1 035 miljarder dollar.
              Det samlade biståndet till fattiga länder var dock endast 79 miljarder
              dollar.
            </seg>
            <seg n="4367a43f">
              FN räknar med att det räcker med att en tiondel av världens samlade
              militärutgifter tas fram för att klara de viktiga millenniemålen
              till 2015, det vill säga att utrota den extrema fattigdomen, garantera
              grundskola för alla, minska barnadödligheten, bekämpa aids, halvera
              andelen människor utan bra dricksvatten och slå in mot en mer
              hållbar utveckling. Allt detta klarar vi, enligt FN, om vi bara
              använder en tiondel av allt det vi satsar på militära utgifter.
            </seg>
            <seg n="b412a9b3">
              I Sverige har vi äntligen och sent omsider påbörjat en minskning
              av militärutgifterna, men nu diskuteras en ny stor satsning på
              ett obemannat stridsflygplan detta redan innan de sista Jasplanen
              levererats. Jag tycker att Jasprojektet förskräcker. Det var utan
              tvekan 1900-talets största och mest misslyckade försvars- och
              industriprojekt. Skattebetalarna har lagt ut över 100 miljarder
              kronor på 200 plan, varav många aldrig kommer att flyga. Försvaret
              har inte bruk för mer än en bråkdel, och nu säger militären att
              det nya planet inte heller behövs.
            </seg>
            <seg n="550ca9ed">
              I båda fallen handlar det om en internationell satsning med flera
              företag och länder inblandade. Det ligger en tung bevisbörda på
              dem som vill dra i gång ett nytt stort projekt för att bygga stridsflygplan.
              De måste kunna visa att det inte kan dra i väg på samma sätt igen.
              Mycket talar för att det är bättre att satsa pengarna på att lägga
              om till civil produktion.
            </seg>
            <seg n="01949bee">
              Grön ideologi är en politik för fred, samarbete, förebyggande
              av konflikter och nedrustning.
            </seg>
            <seg n="cef69e10">
              Både den gamla invandrarpolitiken och den nuvarande integrationspolitiken
              har misslyckats med kraven att sätta jämlikhet samt lika rättigheter
              och möjligheter för individen i centrum. Det är som att mänskliga
              rättigheter är något som Sverige ska verka för ute i världen,
              men de kränkningar av rättigheterna som sker dagligen i Sverige
              på grund av rasism och diskriminering är någonting annat.
            </seg>
            <seg n="505a60d6">
              Vi anser att vi måste sluta förneka diskrimineringen. Vi måste
              inse att det inte handlar om att förbättra, hjälpa och ställa
              krav på invandrarna. Vi måste sätta lika rättigheter i centrum
              genom att utmana dem som har makten att diskriminera. Arbetsgivare,
              fackföreningar, politiker, tjänstemän och myndigheters handlingar
              måste granskas.
            </seg>
            <seg n="d2ca3872">
              I Miljöpartiet har vi insett det här och driver därför en tuff
              anti-diskrimineringspolitik, där vi har medverkat för att skärpa
              lagstiftningen och ta fram medel för att utveckla och kontrollera
              metoder mot diskriminering. Vi har också satsat på att bygga upp
              lokala byråer mot diskriminering, dit människor kan vända sig
              och få hjälp. Vi har anslagit mer resurser till Diskrimineringsombudsmannen.
              Och så vidare.
            </seg>
            <seg n="9e07dcd5">
              I höstens budgetförhandlingar kommer vi återigen att prioritera
              kampen mot rasism och diskriminering. Vi kommer att aktualisera
              flera av de 50 förslag som miljöpartisten och utredaren Paul Lappalainen
              presenterade tidigare i veckan.
            </seg>
            <seg n="453cf2c7">
              Grön ideologi är en politik för lika rättigheter och mot all
              diskriminering.
            </seg>
          </u>
          <note type="speaker" n="ab6792a2">
            Anf. 41 Statsminister GÖRAN PERSSON (s):
          </note>
          <u who="goran_persson_061da9" xml:id="i-1c684b90b883dafc-4" n="d8499187">
            <seg n="5bbb7494">
              Herr talman! Den här partiledardebatten är intressant därför
              att den visar på en ideologisk skillnad mellan den politik som
              regeringen, socialdemokratin, står för och det alternativ som
              borgerligheten försöker att presentera. Jag säger försöker därför
              att där saknas fortfarande den del av en politik som är helt avgörande
              för trovärdigheten, nämligen en sammanhållen ekonomisk politik.
              Utan en sådan blir det snart problem för landet. Det blir ett
              moras som vi har sett förut.
            </seg>
            <seg n="f1c0f6d8">
              Jag tror att det var Maud Olofsson som sade att Hans Karlsson
              borde byta namn på sin hemsida och säga att han står för massarbetslösheten.
              Han gav den ett ansikte. Vi som kommer ihåg hur det var vet ju
              att Maud Olofsson var sakkunnig hos den politiker som gav massarbetslösheten
              ett ansikte, Börje Hörnlund. Och massarbetslösheten kom därför
              att man misskötte den samhälleliga ekonomin. Jag kommer att komma
              tillbaka till detta i replikskiften men också senare i mitt anförande.
              Det är det som hittills har visats i debatten, att de borgerliga
              saknar en ekonomisk politik.
            </seg>
            <seg n="f9213d86">
              För min del är det viktigt att visa att vi står för en politik
              som rymmer både trygghet och utveckling. Det är ingen motsättning
              däremellan. Tvärtom är det nog så att tryggheten är en förutsättning
              för utveckling i dagens hårda värld, och utvecklingen blir i sin
              tur en förutsättning för tryggheten. De driver varandra. Och gör
              man som de borgerliga gör, attackerar trygghetssystemen, och gör
              man som Moderaterna har föreslagit, riktar udden mot de sjuka,
              de arbetslösa, förtidspensionärerna, skapar man en osäkerhet,
              och man skapar spänningar i samhället. Därmed växer också de ekonomiska
              problemen. Utan trygghet, ingen utveckling. Utan utveckling, ingen
              trygghet.
            </seg>
            <seg n="6b6f9da5">
              Vi kan säga mycket om vårt Sverige. Jag är stolt över det land
              som är vårt. Det är klart att vi inte är nöjda med allting. Men
              kan alla de som uttrycker sig så ohyggligt kritiskt om vårt land
              plocka fram en annan samhällsmodell någon annanstans, gärna i
              vår del av världen, som har bättre resultat än vi? Vad är det
              man ska likna? Vilket land är förebilden? Det blir ju ingen trovärdighet
              i all den groteska beskrivning som riktas mot vårt land om ni
              inte också samtidigt kan peka på något annat som ni tycker utgör
              ett bättre alternativ. Därmed är det inte sagt att Sverige är
              perfekt, långt därifrån. Jag är den förste att erkänna detta.
              Så är det verkligen inte. Men vi ska vara stolta över det vi har
              åstadkommit, och vi har gjort det tillsammans, och vi lyckas bättre
              än andra.
            </seg>
            <seg n="41d6dfcd">
              Jag ska utveckla varför jag tror att vi lyckas bättre än andra.
              Det handlar nämligen om denna unika kombination som vår välfärdspolitik
              är ett uttryck för, satsning på både trygghet och utveckling.
            </seg>
            <seg n="0b2dcbec">
              Sverige är ett kunnigt land. Vi har en bättre utbildad befolkning
              och arbetskraft än kanske något annat land. Det är basen. Det
              kommer att vara basen också i fortsättningen. Och i den takt vi
              förmår hävda kunskap, bildning och forskning klarar vi också vår
              konkurrenskraft. I det ögonblick vi inte klarar att hävda oss
              internationellt i en tävlan som bygger på kunskap och kompetens
              har vi bara en strategi att välja. Det är att börja sänka de svenska
              lönerna och konkurrera med allt lägre löner, att göra oss successivt
              fattigare därför att vi inte förmår tävla med andra om det som
              är kunskapsbaserat.
            </seg>
            <seg n="69a82d5e">
              Vi är kunniga. Vi är med varje gång det kommer ett nytt teknikskifte.
              Och det är märkligt att en sådan liten ekonomi som den svenska
              varje gång förmår att vara med längst där framme när biotekniken
              utvecklas, när informationsteknologin växer fram eller när basnäringarna
              ska förfinas och ge ytterligare intäkter till landet. Vi är med
              där, och vi är med där därför att vi har ett utbildningssystem
              som fungerar. Det börjar i förskolan. Hela vägen hänger det sedan
              ihop.
            </seg>
            <seg n="09c87255">
              Vi är kunniga ja. Men vi är också jämställda. Jag tror att det
              förklarar en del av våra framgångar. Det finns inget land i världen
              som kommer att kunna hävda sig i tävling med andra länder om man
              inte utnyttjar hela befolkningens kraft och kompetens. Ett samhälle
              med en samhällsordning som dömer kvinnor till underordning, en
              samhällsordning som bär strukturer som inordnar män och kvinnor
              i maktrelationer som förkväver kvinnors kompetens och kraft, kommer
              successivt att gå under och tillhöra förlorarna. Att vi är mer
              jämställda i Sverige än man är i annat land, att vi har en familjepolitik
              som syftar till detta, bidrar också till vår konkurrenskraft och
              till våra relativa framgångar gentemot andra.
            </seg>
            <seg n="b58a5efa">
              Sverige är ett tryggt land. Vi är trygga. Vi kunde vara tryggare.
              Vi borde vara tryggare därför att den tid vi lever i är av sådant
              slag att ingen jag säger ingen på den svenska arbetsmarknaden
              kan vara säker på att det jobb som hon eller han har kommer att
              finnas kvar om ett år eller fem år eller tio år. Den tid är förbi
              då några kunde anse sig så privilegierade att de visste att de,
              när de hade fått sin högskoleutbildning, hade 3040 års yrkesverksamhet
              framför sig och ingen period av arbetslöshet. Nu kommer omställningen
              att träffa alla, och det kommer att gå fort.
            </seg>
            <seg n="4f4734b1">
              Det enda rimliga svaret i ett sådant sammanhang är att säga till
              människor: När du drabbas av denna omställning för du kommer att
              kunna drabbas ska du också veta att det finns ett skyddsnät som
              är av sådant slag att du inte behöver gå ifrån huset, att ungarnas
              fritidsverksamhet inte i grunden behöver fördärvas eller att det
              liv som du försöker bygga upp inte totalt slås sönder. Den tryggheten
              ska du känna. Den tryggheten har vi råd med.
            </seg>
            <seg n="12169cac">
              Och just därför att den tryggheten finns där kan fackliga organisationer
              och andra bejaka en förändring av produktionen. Varje förändring
              utgör ju potentiellt en risk för den enskilde om inte tryggheten
              finns där. Men finns tryggheten där orkar man också se möjligheten.
              Därför blir tryggheten, de sociala försäkringarna, a-kassan och
              annat, en brygga från det gamla till det nya. Så fungerar det.
            </seg>
            <seg n="a29a5d77">
              När nu udden riktas mot dessa sociala försäkringar, sjukförsäkring
              och a-kassa, riktar man udden mot det som gör att Sverige förmår
              hävda sig internationellt. Tänk er ett läge då en välutbildad
              person med en god inkomst ska ha det här beskedet: Vad du kommer
              att räkna med är en ytterst blygsam ekonomisk ersättning om du
              skulle bli arbetslös. Då blir det omedelbara svaret: nej, till
              alla förändringar. Nej, vi sätter oss till motvärn.
            </seg>
            <seg n="59bc0fb7">
              Och ett Sverige som vill vara öppet och som har en arbetskraft
              som inte vill förändring kommer inte att vara konkurrenskraftigt.
            </seg>
            <seg n="a3833bba">
              Vi är trygga. Därför är vi konkurrenskraftiga. Därför är det
              ett sådant bestämt nej till detta moderata systemskifte.
            </seg>
            <seg n="1cf4481d">
              Jag talar väl om fackliga organisationer, hör ni det? I den här
              kammaren kanske det skulle göras oftare. Vi har hundratusentals
              förtroendevalda runtomkring på arbetsplatser som företräder sina
              kamrater men som också har ett intresse av att jobben långsiktigt
              tryggas och utvecklas. Ett instrument som de har skaffat sig är
              kollektivavtal. Kollektivavtalen är också tryggheten för företagare.
              Ingen företagare i Sverige behöver riskera att hon eller han slås
              ut av konkurrenter som väljer att konkurrera med lönedumpning.
              Låga löner är med kollektivavtalens kraft bortförhandlade. De
              som är bäst i varuproduktion eller tjänsteproduktion vinner tävlingen,
              inte för att de har de lägsta lönerna utan för att de är bäst.
              Kollektivavtalen är en del av den svenska modellen, en del av
              förklaringen till att det går lite bättre för Sverige än för andra
              länder. Det tänker vi inte byta bort.
            </seg>
            <seg n="cd5ca05a">
              Sverige är också ett land som är lite grönare än andra länder.
              Det är en enorm fördel. Det tycker jag att Peter Eriksson vältaligt
              har utvecklat en del av argumenten för. Låt mig bara lägga till
              följande mycket praktiska reflexion: Vi vet att vi behöver göra
              jättelika investeringar för att komma bort från den livsstil som
              långsiktigt föröder förutsättningarna för nästa generation. Vi
              behöver byta sätt att exempelvis driva fram våra bilar. Vi behöver
              hitta ett nytt sätt att producera elektricitet och sådana saker.
              Allt sådant är förknippat med ny teknik, med forskning, med kunskap,
              med investeringar. Det är nytt. Det nya driver ekonomisk utveckling.
              Och det som driver ekonomisk utveckling skapar också nya jobb.
            </seg>
            <seg n="3d30b421">
              Vi är lite bättre i Sverige på att utveckla den gröna dimensionen
              av ekonomin. Just därför klarar vi oss också lite bättre än länder
              i övrigt. Vi är trygga. Vi är jämställda. Vi är lite grönare.
              Vi är kunniga, och vi är samarbetsinriktade. Så ser vår svenska
              modell ut. Över den är jag stolt, men jag är inte nöjd med resultaten.
              Vi kan bli bättre. Men jag byter inte bort denna modell mot något
              annat alldenstund det andra ju uppenbarligen inte tycks finnas
              i sinnevärlden.
            </seg>
            <seg n="b9841be3">
              Att leda ett land, att bygga en ekonomi, att ta ansvar för allt
              det som är så rikt i en nation, är en ohyggligt komplicerad process.
              Det finns ingenting lättare än att hitta fel i detta. Felfinnarnas
              marknad är alltid tillstädes när man diskuterar politik. Men det
              finns ingenting som är så svårt som att peka på sammanhängande,
              bättre alternativ. Ni som har stått här i talarstolen tidigare
              och dömt ut den svenska modellen som jag sade: Lyft fram de bättre
              alternativen!
            </seg>
            <seg n="b355391e">
              Herr talman! För mig är det också viktigt att säga några ord
              om den höst som ligger framför oss. Vi har en arbetslöshet som
              är för hög. Vi måste vidta fler åtgärder. För inte så länge sedan
              stod Bosse Ringholm här i talarstolen som finansminister och presenterade
              innevarande års budget. Då fick han ohyggligt mycket kritik av
              oppositionen för att han drog på för mycket. Det skulle bli överhettning
              i ekonomin, sade man. Vi lyssnade inte på oppositionen vid det
              tillfället, och tur var väl det. Vi tog i för lite. Vi skulle
              ha gjort mer. Jag underkänner fullständigt dem som går runt och
              tror att det är stora offentliga överskott man ska ha i ekonomin
              i ett läge då konjunkturen viker och arbetslösheten tenderar att
              växa. Det är då vi ska använda vår ekonomiska styrka.
            </seg>
            <seg n="89cadc18">
              Jag tar bestämt avstånd från dem som nedlåtande talar om arbetsmarknadspolitik
              som Amsjobb. Det är en återvändsgränd om ni väljer den linjen,
              för vi kommer aldrig att klara konjunkturskiftningar utan att
              ge människor en ny kompetens, en ny start, en möjlighet att flytta
              och företag en hjälpande hand. Ska allt det dömas ut för att lösas
              på marknadens villkor i en avreglerad ekonomi kommer vi att få
              ett väldigt hårt och väldigt kallt Sverige. Skulle det vara någon
              i fyrklövern som tror på regionalpolitikens välsignelser kan jag
              säga att de som kommer att få betala för en sådan politik naturligtvis
              i hög grad är landsbygdens folk.
            </seg>
            <seg n="9c78e62a">
              Nej, vi håller ihop vår satsning, och vi tar framför allt avstamp
              i kunskapsuppbyggnad. Det vi kommer att ägna oss åt under hösten
              och kommande år är ytterligare satsning på kunskap och kompetens.
              Vi kommer att se till att de unga människor som har en färdig
              högskoleutbildning också kommer i arbete. Vi ska se till att de
              unga människor som riskerar arbetslöshet hellre än att hamna i
              detta får en plats i högskolan. Det är precis som någon sade här
              förut, vi är överens om i Sveriges riksdag, från höger till vänster,
              att 50 % av en ungdomskull ska kunna gå vidare in i högskolan.
              Låt oss börja det programmet nu, när konjunkturen ser ut att vara
              lite dålig. Ungdomarna finns där, och de ska ha sin utbildningschans.
              Vi ska också gå vidare med att satsa kompetens på dem som finns
              i vård och omsorg och på så sätt både lyfta utbildningsnivån och
              samtidigt erbjuda arbete.
            </seg>
            <seg n="b342faec">
              Det är ett stort och omfattande program som vi har ett ekonomiskt
              utrymme för eftersom det växer fram ett utrymme under utgiftstaket.
              Välj noga hur ni diskuterar offentlig ekonomi. Saldo är en sak,
              överskottsmål. Utgiftstaken, utgiftsnivån, är något annat. För
              första gången har vi en utgiftsnivå under taken som medger att
              vi kan börja satsa. Och vi tänker göra den här satsningen mot
              arbetslösheten. Kanske skrämmer det någon. Okej. Men det beror
              i så fall på att man har andra idéer om vad resurserna borde användas
              till, exempelvis stora skattesänkningar.
            </seg>
            <seg n="9564c7d3">
              Trygghet och utveckling är en politik som hänger ihop och som
              har placerat Sverige i topp. Över detta är vi stolta men långtifrån
              nöjda. Vi tänker träget fortsätta vårt reformistiska arbete.
            </seg>
          </u>
          <note type="speaker" n="ad58332a">
            Anf. 42 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-7" n="c2ca4fb0">
            <seg n="d4c663e3">
              Herr talman! Redan i öppningsmeningen gick det snett för Göran
              Persson i dag. Han sade att två alternativ står mot varandra i
              den här kammaren. Det ena var den borgerliga alliansen och det
              andra var Socialdemokraterna. Det var beskedet till här församlade
              miljöpartister och vänsterpartister. Ni finns inte. Ni är osynliggjorda.
              Ni ingår inte i den majoritetsbildning som Socialdemokraterna
              berättade om när det gäller hur de uppfattat resultatet av den
              förda politiken.
            </seg>
            <seg n="56ea4b92">
              Är det där trovärdigt, Göran Persson, du som har stått här och
              haft förhör med olika borgerliga ledare? Här har vi haft en vänsterledare
              som säger att nu ska vi ha massor av nya utgifter finansierat
              med att vi ska jobba mindre. Och så ska vi starta en hetskampanj
              mot marknadsekonomi och privat äganderätt. Det var en lång utläggning
              från miljöpartisterna om hur vi ska jobba mindre och hur vi ska
              ställa om vår ekonomi. Det är väldigt oklart för mig hur det där
              ska leda till att vi ska få tillväxt. Det är möjligen det som
              också är idén, att vi inte ska ha tillväxt.
            </seg>
            <seg n="797cdbcd">
              Då gör Göran Persson det enkelt för sig: De där behöver inte
              jag. Då är frågan till svenska folket: Tror ni på det? Tror ni
              att en röst på Göran Persson i nästa val är en röst på egen majoritet
              för Socialdemokraterna? Om ni inte tror på det är en röst på Göran
              Persson en röst på Peter Eriksson, Lars Ohly och möjligen också
              Gudrun Schyman och Gud vet vad mer som hinner hända på vänsterkanten
              med det sönderfallningstempo som just nu präglar den miljön.
            </seg>
            <seg n="f9bf7069">
              Är ditt besked till väljarna, Göran Persson, att du söker mandat
              för egen majoritet? Tror du verkligen på det du säger?
            </seg>
          </u>
          <note type="speaker" n="5e4c893c">
            Anf. 43 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-5" n="d8499187">
            <seg n="12576ae9">
              Herr talman! Jag har mött Carl Bildt i den här talarstolen. Jag
              har mött Bo Lundgren. Nu möter jag Fredrik Reinfeldt. Vid alla
              tillfällen har det låtit likadant: Du är beroende av vänsterpartisterna,
              du kommer att få göra som miljöpartisterna vill. Och jag har sagt
              samma sak vid varje tillfälle. Jag söker ett mandat för en socialdemokratisk
              regering hos väljarna. Sedan får vi se hur blir. Det är ingen
              av oss som vet vad resultatet blir. Men jag är förhoppningsfull
              om att den politik som jag nyss presenterade, när den jämförs
              med de budskap som har kommit från Fredrik Reinfeldt och högern,
              kommer att vara en politik som svenska folket vill ha. Det är
              det som det handlar om och inte diskussioner om spelteorier, om
              vem som tar den ena och vem som tar den andra.
            </seg>
            <seg n="d1f91971">
              Ni har bestämt er för att ni ska jobba fram ett alternativ tillsammans.
              Vi lägger fram vår politik. Den hänger ihop och jag har presenterat
              den. Du saknar ekonomisk politik, Fredrik Reinfeldt. Din koalitionsbroder,
              Lars Leijonborg, stod ju alldeles nyss här i talarstolen och sade
              att han inte vill ha några ersättningsnivåer på 60 % utan på 80
              %.
            </seg>
            <seg n="8e2777c7">
              Det blir på samma sätt den här gången som det blev förra gången,
              om nu olyckan är framme och ni får regera, att det enda som ni
              kan ena er kring är skattesänkningarna. När de sedan ska finansieras,
              ja, då bryter kuraget ihop. Sedan växer underskotten, de underskott
              som resulterar i konkurser i småföretag och i stigande räntor.
            </seg>
            <seg n="7a7bb29e">
              Tycker inte Fredrik Reinfeldt att det är ganska fantastiskt att
              vi har en situation just nu där vi har de lägsta räntorna sedan
              20-talet? Vi har i praktiken ingen inflation i den svenska ekonomin.
              Det har den socialdemokratiska regeringen åstadkommit efter ert
              debacle. Vi har gjort det i samarbete med Centerpartiet, med Miljöpartiet
              och med Vänsterpartiet. Vi tänker fortsätta att samarbeta om den
              här politiken, därför att vi tror att svenska folket vill ha den.
            </seg>
          </u>
          <note type="speaker" n="d9ffa684">
            Anf. 44 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-889d9ae68522f816-8" n="c2ca4fb0">
            <seg n="9fc92954">
              Herr talman! Det var märkligt, Göran Persson, för jag trodde
              att det var i ganska bred enighet, bland annat mellan socialdemokrater
              och moderater, som den nya självständiga Riksbanken, EU-medlemskapet,
              det nya pensionssystemet och den nya budgetordningen i riksdagen
              kom på plats. Det kanske någon gång vore klädsamt att du som så
              gärna pratar historia om 1990-talet också minns rätt.
            </seg>
            <seg n="c8eede76">
              När vi pratar om vänsterns regeringsalternativ heter det att
              det är spelteori och att det inte har med saken att göra. Men
              när vi pratar om det borgerliga regeringsalternativet är det jätteviktigt,
              den viktigaste frågan av allihop. Skillnaden är ju fundamental.
              På den borgerliga sidan har vi fyra partier som vill regera tillsammans,
              som förbereder sig tillsammans och som, hör och häpna, verkar
              tycka om varandra dessutom. Det är ju inte alltid man har sett
              det i politiken.
            </seg>
            <seg n="8d5203b3">
              På vänstersidan har vi politiker som inte tror på varandra, som
              talar med varandra via ultimativa krav och som i dag har presterat
              helt olika synsätt på vilken väg Sverige ska gå. Då väljer Göran
              Persson den välkända socialdemokratiska tekniken att prata historia
              och förklara sig stolt så att han nästan spricker. Är detta trovärdigt?
              Har vi hört någonting av besked från Göran Persson om vad det
              är för framtid Sverige ska möta? Är ditt besked till de många
              människorna i utanförskap att där ska de förbli därför att du
              inte ser dem, att det inte är ett problem som den socialdemokratiska
              regeringen förhåller sig till?
            </seg>
            <seg n="61d1e94f">
              Jag har inte begärt ett mandat av svenska folket för att riva
              ned någon svensk modell, att ifrågasätta kollektivavtal eller
              ogilla många av de framgångar som jag har vuxit upp med att tycka
              om. Jag begär mandat för att människor ska få komma till sin rätt,
              att vi ska se människor gå från utanförskap till arbete, att det
              ska löna sig bättre att arbeta, för jag tror att den traditionen
              går att förena med så mycket annat som är bra i det här landet.
              Det är det som är det stora systemskiftet. Det är bara det att
              ni övergav arbetslinjen, att ni valde att vara så stolta att ni
              inte såg hur er politik förpassade människor till utanförskap
              utan möjlighet att påverka sina egna liv.
            </seg>
            <seg n="a05e3bbf">
              Ditt samhällsprojekt tar slut när människor är försörjda. Jag
              vill komma längre, därför att jag tror att människor har större
              kraft.
            </seg>
          </u>
          <note type="speaker" n="71c4b6be">
            Anf. 45 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-6" n="d8499187">
            <seg n="2eff1309">
              Herr talman! Hur trovärdig är egentligen Fredrik Reinfeldt? Jag
              har tittat på vad han har stått för i den här kammaren under sin
              tid som politiker. Det är ett rakt motsatt budskap mot nu. Han
              har inte varit anhängare av några kollektivavtal. Han har tvärtom
              bekämpat dem. Han har inte varit anhängare av någon offentlig
              sektor. Han har kallat den för ofantlig sektor. Och så sent som
              för några år sedan beskrev han det svenska folket som näst intill
              hjärntvättat för att de var så beroende av den offentliga sektorn,
              som han nu säger sig tro på.
            </seg>
            <seg n="aae53973">
              Det är märkligt. Det är en förändring som väl bara kan förklaras
              av att Fredrik Reinfeldt och Moderaterna har insett en sak, att
              det inte går att vinna ett val i Sverige på moderat politik. Ska
              man vinna val i Sverige så är det den socialdemokratiska samhällsmodellen
              som man uppenbarligen i så fall måste ansluta sig till.
            </seg>
            <seg n="e8a95440">
              Ni moderater, och det gäller hela den moderata riksdagsgruppen
              som sitter här inne, är valda på ett helt annat budskap än det
              som Reinfeldt nu står och talar om. Om ni nu skulle få chansen
              att regera, vilket jag är långtifrån säker på att ni får, tror
              ni då på den politiken? Vilken trovärdighet har ni som har ägnat
              hela er tid i politiken åt att bekämpa den?
            </seg>
            <seg n="1459d48b">
              Vi skäms inte för vår historia. Jag är stolt över den. Jag är
              så stolt över det vi har åstadkommit att jag nu kan konstatera
              att för att det ska vara möjligt för en moderatledare att vinna
              ett val i Sverige måste han försöka kopiera socialdemokratisk
              politik. Men varför rösta på kopian när originalet finns?
            </seg>
            <seg n="1b347248">
              Är det någonting som jag känner mig trygg med, Fredrik Reinfeldt,
              så är det socialdemokratins förmåga att regera. Beskyll oss gärna
              för att vara stolta så att vi spricker. Ja, vi är stolta över
              Sverige. Men vi är också oerhört samhällskritiska och ser problemen,
              och dem tänker vi ta itu med utifrån idealet om jämlikhet och
              äkta solidaritet. Och då duger bara de som tror på dessa visioner,
              inte de som försöker kopiera dem.
            </seg>
          </u>
          <note type="speaker" n="6fe15107">
            Anf. 46 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-51620f85f341e045-5" n="21ebbad5">
            <seg n="975ca9ef">
              Herr talman! Jag är inte heller säker på att vi borgerliga kommer
              att vinna, men jag tror att vi kommer att vinna. Huvudskälet till
              det är att vi gör en verklighetsbeskrivning som människor känner
              igen till skillnad från den verklighetsflykt som vi har hört här
              från talarstolen nu i 15 minuter.
            </seg>
            <seg n="5b090ed9">
              När statsministern säger att Sverige är i topp så stämmer det
              inte. När statsministern säger att det går bättre för Sverige
              än för andra länder så stämmer egentligen inte det heller. Sverige
              hade, tror jag, tolv länder framför sig i OECD:s så kallade välståndsliga
              när Socialdemokraterna återkom 1994, och det är lika många länder
              fortfarande. Sverige har inte gått om några länder. Sverige går
              inte bättre. Sverige går inte snabbare än andra. Sverige ligger
              inte i topp när man jämför skolresultat, tvärtom. Sverige ligger
              i botten när det gäller skolresultat.
            </seg>
            <seg n="8d6a8ffc">
              Jag vill gärna återkomma till analysen, för det vore så bra om
              vi ändå kunde närma oss den och sedan tvista om metoderna. Är
              det så att massarbetslösheten till stor del har ersatts av massjukskrivningar,
              att den verkliga arbetslösheten är 17 %, att antalet arbetade
              timmar är lägre nu än det var i början på 1970-talet?
            </seg>
            <seg n="8d00e4e1">
              Är vi för det första överens om analysen att det finns ett enormt
              behov av en politik för mer arbete i Sverige? Och, för det andra,
              är vi överens om att kunskaperna har hamnat på undantag i den
              svenska skolan, att det finns ett stort behov av reformer som
              gör att skolan ger våra unga de verktyg de behöver i livet? Kan
              vi vara överens om dessa utgångspunkter eller ägnar sig statsministern
              åt verklighetsflykt på dessa två helt fundamentala områden?
            </seg>
          </u>
          <note type="speaker" n="834363f5">
            Anf. 47 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-7" n="d8499187">
            <seg n="1675cb2e">
              Herr talman! Jag tar den sista frågan först, om arbetslöshetens
              nivå. Jag har gått igenom det här med Lars Leijonborg i en frågestund.
              Jag har hela materialet här. Jag kan låta det ligga kvar i talarstolen
              så att du ser.
            </seg>
            <seg n="494056ac">
              Problemet som Leijonborg springer på är att han räknar in väldigt
              många grupper som rimligen inte ska vara arbetslösa men som han
              ändock tycker är arbetslösa, till exempel folk på semester och
              föräldraledighet.
            </seg>
            <seg n="b441f47c">
              Det finns en grupp människor som är i långtidssjukskrivning och
              några som har sjukersättning. Där kan vi bli bättre. Nu faller
              sjukskrivningstalen. Vi måste också pressa tillbaka antalet människor
              som har sjukersättning genom att erbjuda dem ett arbete som de
              kan ta. Ett sådant program tänker vi presentera under hösten.
            </seg>
            <seg n="9d288404">
              Vad gäller skolan har jag bestämt motsatt mig Folkpartiets drill-
              och disciplinansats. Det var majoren Björklund som fick leda skolpolitiken
              ett tag i Folkpartiet. Det blev inte så lyckat, tycker jag. Den
              svenska skolan är bra på många sätt. Den kan också bli bättre.
              Jag försvarar lärarnas arbetsinsats. Låt oss diskutera hur den
              kan utvecklas. Låt oss diskutera hur vi ger mer arbetsro och mer
              koncentration. Låt oss diskutera hur vi minskar splittringen i
              skolarbetet. Det är jag definitivt anhängare av.
            </seg>
            <seg n="b7d91933">
              Vi skulle halka efter. Det beror på hur man jämför. Jag har framför
              mig en lång lista med Newsweek, World Economic Forum, Kommunförbundet,
              Worldtimes Information, Euro-Creativity Index, FN och så vidare.
              Alla placerar de Sverige högst på olika listor. Visst, vi kan
              bli bättre. Men för Lars Leijonborg som är så kritisk återstår
              väl att säga i vilket annat land man lyckas bättre än i Sverige
              totalt sett. Ta fram det! Så får vi en referens till det vi nu
              står och talar om. Jag väntar fortfarande på det svaret.
            </seg>
          </u>
          <note type="speaker" n="61712438">
            Anf. 48 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-51620f85f341e045-6" n="21ebbad5">
            <seg n="8e63ac7c">
              Herr talman! Jag tror ännu lite mer på borgerlig seger nu än
              jag gjorde i mitt förra inlägg. När statsministern ska försöka
              motivera sina ståndpunkter håller han sig ju inte till fakta.
              Jag gjorde alldeles klart i mitt inlägg att jag naturligtvis inte
              räknar sådana som är föräldralediga, sjuka eller har semester
              som arbetslösa. Varför skulle jag göra det? Vi har ju själva varit
              med om att införa de välfärdsmöjligheterna i vårt land, en efter
              en. Varför skulle vi stämpla det som något som inte ska finnas?
            </seg>
            <seg n="f3747148">
              Problemet är att det finns många i vårt land som vill arbeta
              men inte får arbeta, som också kan arbeta men som inte får arbeta.
              Medan vi har debatterat här har Riksrevisionen presenterat ett
              material om förtidspensioneringar. Göran Persson säger: Vi ska
              presentera ett program. Det har ni ju gjort flera gånger, men
              Riksrevisionen visar att 1 % hittills av de förtidspensionerade
              har kunnat återgå till arbete, alltså en mycket liten del. I själva
              verket säger hälften att de skulle kunna återgå om det fanns ett
              bra arbete. Det problemet kan man välja att negligera, eller man
              kan ta det på allvar. Ni har negligerat det. Vi tar det på mycket
              stort allvar.
            </seg>
            <seg n="d390cd98">
              Ni har också negligerat problemen i skolan. Ni kan inte räkna.
              När man undersökte det senast visade det sig att åttondeklassarna
              nu räknar sämre än sjundeklassarna gjorde för åtta år sedan. Om
              ni har någon kvar på Utbildningsdepartementet som kan räkna, räkna
              ut hur lång tid det tar innan svenska ungdomar inte kan räkna
              över huvud taget! Det är inte alltför avlägset. Detta är jätteallvarliga
              larmsignaler. Ni fortsätter även där att stänga verkligheten ute.
              Det är därför vi kommer att vinna valet.
            </seg>
          </u>
          <note type="speaker" n="93045fbb">
            Anf. 49 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-8" n="d8499187">
            <seg n="1c7580a6">
              Herr talman! Jag blir alltid upplivad och nästan lite glad när
              jag hör den borgerliga självsäkerheten. Vi ska vinna valet, säger
              de. Det är 15 månader dit. Fortsätt så bara! I och med att ni
              har sagt att ni ska vinna valet måste ni också presentera en politik.
              Det lyckas ni ju inte med. Det havererar varje gång. Jag har försökt,
              försökt och försökt. Jag har frågat, och jag får inga svar. Inte
              ens den enkla frågan om vilket land du såg som en förebild kunde
              du svara på. Det skulle väl vara ganska bra att kunna säga för
              en som ändå tror att han ska regera. Du har väl varit ute och
              rest, Lars Leijonborg, och sett ett och annat? Du har kanske träffat
              folk ur den liberala internationalen, Haider i Österrike eller
              vad de nu heter, och fått inspiration. Han kanske är ute numera.
              Men var hittar du förebilderna? Det blir lite mer allvar i samhällskritiken
              om det finns alternativ som du tycker är bättre.
            </seg>
            <seg n="2403fbda">
              Jag är den förste att erkänna att vi skulle kunna klara en mycket
              större insats för att pressa tillbaka arbetslösheten bland de
              ofrivilligt arbetslösa som har sjukersättning. Där har vi gjort
              en del men inte tillräckligt mycket. Vi ser nu hur korttidssjukskrivningarna
              minskar. Vi diskuterar inte det längre i de här partiledardebatterna.
              Vi ser också hur långtidssjukskrivningarna minskar och hur kostnaderna
              faller för detta. Det är en framgång för den politik vi driver.
              Det var en av de stora valfrågorna. Jag är ganska förhoppningsfull
              om att vi när vi kommer till valet nästa år också ska kunna redovisa
              hur vi har pressat tillbaka det antal som är ofrivilligt arbetslösa
              just för att de har sjukersättning.
            </seg>
            <seg n="a19f1569">
              Lösningen, Lars Leijonborg, är inte att dessa människor ska ha
              en sämre ekonomisk standard att leva på. De har det redan ganska
              knapert. Det enda som har presenterats från ert håll i den borgerliga
              alliansen som insats i det här sammanhanget är att de ska få en
              lägre ersättningsnivå. Förtidspensionärerna ska få det sämre ställt.
              Det är det svar ni har gett hittills. Där går en skillnad som
              är djup och bestående. Solidaritet betyder att vi också ställer
              upp för varandra i det läge där förtidspension skulle inträffa.
              Det är beskedet från oss.
            </seg>
          </u>
          <note type="speaker" n="7d9e6480">
            Anf. 50 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-16069400afa0d955-5" n="93c0baf9">
            <seg n="e910417f">
              Herr talman! Det här är riktigt underhållande att höra. Göran
              Perssons inlägg i de här sammanhangen har samma mönster varje
              gång: Vi är bra. Ja, vi är faktiskt bäst i världen. Den här regeringen
              leds av om inte världens bästa Karlsson så åtminstone världens
              bästa Persson. Tala inte illa om vårt land! Det gör ni om ni säger
              att någonting går att göra bättre än vad vi lyckas med. Om ni
              har synpunkter, peka ut ett annat land som är bättre än Sverige
              som ni skulle trivas bättre i! Till sist, för säkerhets skull,
              finns det problem. Vi är inte nöjda med allting. Det finns problem.
              Och så räknar man upp en räcka med bekymmer.
            </seg>
            <seg n="39eaaeff">
              Sverige är bra. Vi är stolta över att bo i Sverige. Det gäller
              alla av alliansens fyra partier. Men vi ser bekymren, och människor
              i vårt land ser bekymren när det gäller skolan, vården, äldreomsorgen,
              bristen på arbete, bristerna i rättssamhället och så vidare. Vi
              ser bekymmer, och vi presenterar förslag som vi tror skulle göra
              Sverige bättre. Så får väljarna jämföra förslagen med varandra
              och se vilket som är det bästa. Socialdemokraterna tror jag inte
              kommer att få en egen majoritet i nästa val. Om de skulle vinna
              valet gör de det tillsammans med Lars Ohlys vänsterparti och Peter
              Erikssons miljöparti, partier som drar ifrån varandra, som sticker
              isär alltmer och blir alltmer splittrade. Det finns ett alternativ
              i form av Allians för Sverige där vi blir alltmer eniga och där
              ett arbete pågår för att skapa klarhet om den politik som vi vill
              driva om vi får väljarnas förtroende. Det är något som vi tror
              på och något som vi arbetar för, men valet är väljarnas.
            </seg>
          </u>
          <note type="speaker" n="b52112ac">
            Anf. 51 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-9" n="d8499187">
            <seg n="c1620532">
              Herr talman! Det var en sammanfattning av mitt inlägg som i huvudsak
              var korrekt. Jag är stolt över Sverige men inte nöjd med allt
              jag ser. Jag ställde frågan till Leijonborg. Jag har ställt frågan
              till Reinfeldt en gång tidigare. Han tog då fram Holland som ett
              förebildsland. Vi ska komma tillbaka till det vid ett annat tillfälle.
              Hägglund som ju är en hederlig person jämför hur den usla regering
              som nu sitter i Sverige klarar sig jämfört med Europa i övrigt.
              Vart tycker du att vi ska gå för att hitta förebilderna? Kan du
              berätta det för oss?
            </seg>
          </u>
          <note type="speaker" n="0eeb1052">
            Anf. 52 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-16069400afa0d955-6" n="93c0baf9">
            <seg n="77b6f153">
              Herr talman! Själva poängen är att vi ser att det finns brister,
              och vi vill lägga förslag som gör att vi åtgärdar de bristerna.
              Vi älskar vårt land. Därför vill vi se förbättringar. Vi tycker
              att det är ett enormt slöseri när människor saknar arbete och
              när människor inte blir rehabiliterade i den ordning som de skulle
              kunna bli om det till exempel satsades mer pengar på en fungerande
              försäkringskassa.
            </seg>
            <seg n="435720d6">
              Facit av Göran Perssons regeringsperiod har vi ju sett nu elva
              år. Och människor upptäcker de brister som finns, och människor
              längtar efter någonting annat. Och det är vad vi vill erbjuda
              svenska folket.
            </seg>
          </u>
          <note type="speaker" n="695b305f">
            Anf. 53 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-10" n="d8499187">
            <seg n="94309ec1">
              Herr talman! Jag tänker fortsätta ställa frågan om var någonstans
              som man hittar sitt drömsamhälle. Man kan kritisera oss, och vi
              ska tåla kritik, och vi ska utsättas för kritik. Den kanske mest
              obarmhärtiga kritiken riktar man mot sig själv. Så fungerar det
              för oss alla. Vi kanske är usla. Det är möjligt. Men om det är
              så dåligt som ni säger, så finns det väl någon kristdemokratisk
              regering någonstans, Göran Hägglund, som har lyckats bättre med
              en politik för vanligt folk. Men jag hittar den inte. Men du borde
              ju se den med tanke på de enorma brösttoner som ni tar till för
              att kritisera utvecklingen i vårt land.
            </seg>
            <seg n="11573867">
              Var ser vi ett samhälle någonstans som väger av jämställdhet,
              utbildningssatsningar, sund ekonomisk politik, gröna satsningar,
              spetsforskning i teknik och ny teknologi, en industrisektor som
              kanske är mest konkurrenskraftig i Europa? Var hittar du motsvarigheten?
              Vart ska jag resa för att kunna bli bättre? Det är den mycket
              ödmjuka fråga som jag ställer till dig. Jag har ställt den till
              Fredrik Reinfeldt, och jag har ställt den till Lars Leijonborg.
              Ni har ägnat hela förmiddagen åt att tala om hur usla vi är. Och
              ni kan inte ens svara på den enkla frågan.
            </seg>
            <seg n="a5f0adf4">
              Tänk om det är så, Göran Hägglund, att det finns ett korn av
              sanning i alla de listor som presenteras över Sverige av utomstående
              bedömare, och om det är därför som du inte kan svara på frågan
              om vart jag ska resa för att hitta inspirationen när jag ställer
              den till dig. Tänk om det är på det viset. Om det är på det viset
              tror jag inte att svenska folket kommer att vilja byta regering.
              Varför ska man byta till ett regeringsalternativ som har partikamrater
              runtom i Europa som har lyckats sämre än vad vi har lyckats i
              Sverige?
            </seg>
          </u>
          <note type="speaker" n="cdf67a35">
            Anf. 54 MAUD OLOFSSON (c) replik:
          </note>
          <u who="maud_olofsson_1bc509" xml:id="i-91d9939a82b516d4-5" n="67692e91">
            <seg n="943098ed">
              Herr talman! Möjligen är det ett uttryck för bekymren som Göran
              Persson har när partisekreterare Marita Ulvskog applåderar när
              Göran Hägglund är färdig med sitt anförande. Det är inte säkert
              att alla tror på det som statsministern säger.
            </seg>
            <seg n="ddaf5230">
              Jag tror att statsministern ska fråga svenska folket: Varför
              räcker inte pengarna? Det är den vanligaste frågan som jag får.
              Varför har vi inte råd att anställa lärare? Varför har vi inte
              råd att anställa vårdpersonal? Varför har vi inte råd att bygga
              de vägar som vi så väl behöver? Varför har vi inte råd att hjälpa
              gamla? Varför står människor i kö till sjukvården? Det är så det
              ser ut.
            </seg>
            <seg n="5beb1eed">
              Förklaringen är naturligtvis att vi lägger så mycket pengar i
              de offentliga systemen där människor inte får vara med och jobba
              att vi inte har råd med det andra. Jag tycker att det är väldigt
              märkligt med en debatt där statsministern inte verkar se detta
              över huvud taget.
            </seg>
            <seg n="ee682d36">
              Jag kommer ihåg på den tiden när Socialdemokraterna hade förstamajtåg
              och bar skyltar där det stod: Jobb åt alla! Har ni slängt alla
              skyltar?
            </seg>
            <seg n="a02fa369">
              Inte med ett ord nämner statsministern hur vi ska kunna få fler
              jobb och fler anställda i den privata sektorn. Han nämner inte
              ordet företagare. Men vilka är det som ska anställa människorna
              framöver? Är det inte människor av kött och blod som satsar sin
              ekonomi och sin arbetsinsats för att skapa alla dessa företag
              som ska anställa? Vi kan inte ha alla anställda i den offentliga
              sektorn, även om jag vill ha en stark offentlig sektor. Vi måste
              ha ett antal privata företag som är beredda att anställa dessa
              människor. Men det väljer statsministern att inte säga någonting
              om.
            </seg>
            <seg n="893fc1bc">
              Han säger att det är de som kommer från landsbygden som får betala.
              Ja, men det är ju de som betalar i dag. Det är där arbetslöshetssiffrorna
              är som högst. Det är där som ni tvingar in dem i allehanda ersättningssystem
              därför att det inte finns några jobb att gå till.
            </seg>
            <seg n="b0e37f0c">
              Han säger att vi behöver mer forskning och utbildning inom energiområdet
              så att vi kan skapa jobb där. Men ni har ju precis dragit ned
              energiforskningsanslagen.
            </seg>
            <seg n="b609dbb4">
              Och så säger han att ni ska samla i ladorna för att vi ska ha
              när det blir lågkonjunktur. Men det är ju det som ni inte har
              gjort.
            </seg>
            <seg n="52de7a58">
              Redovisa nu för svenska folket hur ni ska skapa några jobb, så
              att det finns några jobb att gå till för de ungdomar som du talar
              så varmt om.
            </seg>
          </u>
          <note type="speaker" n="27c6a0ba">
            Anf. 55 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-11" n="d8499187">
            <seg n="dc309d12">
              Herr talman! Vi tog vid när Börje Hörnlund och Maud Olofsson
              lämnade Arbetsmarknadsdepartementet, efter perioden när man målsatte,
              som ni vet, den ekonomiska politiken med 400 000 nya jobb. Jag
              vill att Maud ska komma tillbaka till det på stämman i helgen.
              Lycka till, som någon folkpartist sade.
            </seg>
            <seg n="917c81df">
              Under den tid som har gått sedan dess har vi skapat 250 000 nya
              jobb i privat sektor. Men den offentliga sektorn har stått still,
              därför att den offentliga sektorn har fått ta hela bördan av den
              sanering som vi har gjort för att klara ut ekonomin. Vi har behov
              i offentlig sektor. Den behöver få växa. Och vi har utrymme för
              att den ska få växa.
            </seg>
            <seg n="3849fee2">
              Min enkla beskrivning, Maud Olofsson, var den att det finns ett
              samband mellan offentlig sektor och privat sektor. Det finns en
              blandekonomisk modell som fungerar och som kommer att fortsätta
              att fungera.
            </seg>
            <seg n="c5886770">
              Sedan är också Maud Olofsson skyldig mig svaret. Var någonstans
              i Europa hittar vi det centerstyrda himmelriket? Berätta, eftersom
              det är så ohyggligt uselt i Sverige. Om det inte finns något land
              som är bättre, så kanske det finns något som är lite mindre uselt
              än Sverige. Tala om det. Vi är intresserade av att veta.
            </seg>
          </u>
          <note type="speaker" n="522bd46e">
            Anf. 56 MAUD OLOFSSON (c) replik:
          </note>
          <u who="maud_olofsson_1bc509" xml:id="i-91d9939a82b516d4-6" n="67692e91">
            <seg n="3a6c6457">
              Herr talman! Jag vet inte om det är makten som har gjort att
              allting fullständigt har släppt. Men hör inte statsministern vad
              svenska folket säger? Vart tar alla pengar vägen? Varför har vi
              i dag inte råd att ha människor som tar hand om de gamla? Förut
              hade vi det. Varför har vi inte råd att ha en sjukvård så att
              vi får tillgång till den utan måste stå i köer? Varför får ungarna
              i dag inte läroböcker som är oanvända? Det fick man på min tid.
              Varför har vi inte råd att bygga vägar, järnvägar och allt det
              som vi behöver? Du måste plocka pengar från så att säga den ena
              geografin till den andra så fort det uppstår en kris någonstans
              i landet.
            </seg>
            <seg n="6112d9e4">
              Varför räcker inte pengarna? Jo, det är därför att vi har för
              få människor i dag som jobbar, får lön och betalar skatt. Och
              om vi inte klarar den delen kommer vi inte att ha pengar till
              den offentliga som vi vill ha. Det ser vi redan i dag.
            </seg>
            <seg n="6c1a9c76">
              Därför är det så viktigt att klara ut var det börjar någonstans.
              Jo, det börjar med den privata sektorn, företag som anställer
              människor, säljer produkter och tjänster till en omvärld som gör
              att vi får intäkter till landet. Sedan när vi får dessa intäkter
              och får dessa jobb, då kan människor betala skatt, och vi kan
              få en välfärd. Det är så det hänger ihop.
            </seg>
            <seg n="1c6bd595">
              Klarar man inte dessa enkla samband är det lätt att se att man
              går vilse i pannkakan i de ekonomiska termerna.
            </seg>
            <seg n="994901bf">
              Statsministern vill inte målsätta jobb. Nej, jag förstår det.
              Med det resultat som statsministern redovisar, när en miljon människor
              står utanför arbetsmarknaden, är det väl inte så konstigt om ni
              inte vill ha några målsättningar eftersom ni aldrig kommer att
              kunna leva upp till dem.
            </seg>
            <seg n="f7b49ff2">
              Nu har statsministern en sista replik att svara på följande.
              Tala om för oss nu vad ni tänker göra för att de företag som vi
              har i Sverige ska få framtidstro, för att de ska våga anställa
              människor, för att de ska våga satsa sina pengar för att skapa
              jobb och utveckling i Sverige och för att företag ska stanna kvar
              här i Sverige. Vad tänker ni göra? Vad är budskapet till Sveriges
              företagare och till dem som tänker blir företagare? Hur ska de
              kunna tro att Sverige har en framtid med en socialdemokratisk
              regering?
            </seg>
          </u>
          <note type="speaker" n="ebf92e2d">
            Anf. 57 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-12" n="d8499187">
            <seg n="75b2ab12">
              Herr talman! Budskapet är enkelt och rakt. Det behövs både privat
              sektor och offentlig sektor. Det behövs både trygghet och utveckling.
              Och det blir ingen ekonomi som växer om inte vanliga hushåll och
              konsumenter efterfrågar. Och man efterfrågar inte om man känner
              sig hotad och orolig. Det är ju det som den moderata politiken
              kommer att resultera i, den som Maud Olofsson numera okritiskt
              ansluter sig till. Det är en ny roll för Centerpartiet i svensk
              politik.
            </seg>
            <seg n="1e032639">
              Jag har varit med om att ta Sverige från ett läge då vi hade
              världsrekord, Maud Olofsson, i offentliga utgifter jag kan försäkra
              att vi var mycket uppmärksammade under den tiden till ett läge
              då vi anses ha de starkaste offentliga finanserna i Europa.
            </seg>
            <seg n="4143b18d">
              Strategin har, mycket enkelt, bestått i att se till att den privata
              sektorn har fått expandera och att man har gett rimliga villkor
              i form av låga räntor, låg inflation och förutsägbarhet vad gäller
              löneavtal. De fackliga organisationerna har tagit ansvar. Allt
              detta som du kan kalla för makropolitik, eller vad du vill, är
              på plats i Sverige. Därför klarar vi oss, och har klarat oss lite
              bättre än andra.
            </seg>
            <seg n="258be28b">
              Jag är medveten om att jag skämtar lite med de borgerliga partiledarna
              när jag frågar dem vart vi ska gå för att hitta ett borgerligt
              land som lyckats bättre än Sverige. Ni förstår ju allihop att
              de har svårt att svara på frågan. Men att de så till den milda
              grad skulle säga walk over Reinfeldt försökte i alla fall med
              Holland. Men nog hade väl Maud Olofsson kunnat försöka med Finland,
              så hade vi kunna jämföra Sverige och Finland vad gäller ekonomisk
              utveckling, social situation och sådana saker och se vilket land
              som har klarat sig bäst.
            </seg>
            <seg n="9a4064e9">
              Jag skulle aldrig drömma om att kritisera ett grannland. Men
              det kan ibland vara bra att jämföra för att se att vårt Sverige
              inte är så dåligt som den borgerliga oppositionen påstår. Vi lyckas
              faktiskt bättre än många andra över detta är vi stolta men definitivt
              inte nöjda och det beror på att vi för en politik som bygger både
              på trygghet och på utveckling.
            </seg>
          </u>
          <note type="speaker" n="202adc60">
            Anf. 58 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-962d68954d270df4-5" n="8f04fb8c">
            <seg n="00aed8db">
              Herr talman! Jag tänkte fortsätta på det område som Maud Olofsson
              förut var inne på och hade också tänkt ställa frågor och diskutera
              just småföretagarpolitik.
            </seg>
            <seg n="e1097947">
              Jag tycker att vi under de senaste åren här har genomdrivit en
              del bra saker just för småföretagandet saker som jag vet att väldigt
              många företag har efterfrågat och som företagarorganisationerna
              länge har drivit.
            </seg>
            <seg n="52d96af6">
              Det handlar om att besluta att driva igenom en ordentlig förenkling
              i regelsystemen till exempel och om att vi får bort den konstiga
              arvs- och gåvoskatten som gör att det blir svårt att få succession
              i företagen. Det finns också ett antal andra saker.
            </seg>
            <seg n="186fbeba">
              Men som jag ser detta har den här politiken bara börjat, för
              det finns väldigt mycket kvar att göra. För att vi ska kunna få
              ordning på svensk ekonomi och få fler människor i arbete är det
              i stor utsträckning de små företagen och de enskilda människornas
              skaparkraft som vi måste ta till vara i mycket större utsträckning
              än vi historiskt gjort i Sverige.
            </seg>
            <seg n="fa6a3475">
              Socialdemokraterna har inte någon riktigt bra tradition på det
              här området. Men jag tycker att man under de senaste åren ändå
              har öppnat för en bättre politik.
            </seg>
            <seg n="ab59c97f">
              Jag vill till Göran Persson, som har några få sekunders talartid
              kvar, ställa frågan om han är beredd att inför nästa mandatperiod
              driva på och öka takten för att se till att Sverige blir ett riktigt
              småföretagarland som förbättrar förutsättningarna för människor
              att få driva igenom sina tankar och möjligheter så att det på
              det sättet kan skapas fler jobb. Då är jag intresserad av att
              samarbeta med socialdemokratin i de frågorna. Jag tror att det
              är helt avgörande för att vi ska klara arbetslösheten i framtiden.
            </seg>
          </u>
          <note type="speaker" n="cdedcb18">
            Anf. 59 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-1c684b90b883dafc-13" n="d8499187">
            <seg n="8b6cb591">
              Herr talman! Ja, självklart är vi intresserade av detta. Allt
              annat vore bisarrt. Hela svårigheten i politiken består i att
              klara flera saker samtidigt att ha en växande, vital offentlig
              sektor med satsning på utbildning och vård och samtidigt en stor
              och tung basindustri med mycket forskning och tunga exportinkomster
              och att dessutom i både tjänstesektorn och varuproduktionen ha
              småföretag som växer och utvecklas. Det är den helheten man ska
              försöka åstadkomma.
            </seg>
            <seg n="49989ce5">
              Ingen ansvarig politiker kan ha någon annan ambition än att just
              åstadkomma detta. Vi strävar däremot och har haft ett gott samarbete
              med Miljöpartiet det ska jag säga och åstadkommit ganska många
              konkreta resultat. Men vi kan bli bättre, och detta gör vi gärna
              tillsammans.
            </seg>
          </u>
          <note type="speaker" n="42049c55">
            Anf. 60 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-cc51eebf326d5ad1-0" n="8f04fb8c" next="i-0067506c923099e6-0">
            <seg n="6a7c399f">
              Herr talman! Jag tycker att det är ett bra besked. Men jag tror
              att det krävs en hel del omprövningar inom socialdemokratin för
              att vi också i verkligheten ska kunna få en sådan förändring.
            </seg>
            <seg n="9fa054e9">
              De projekt som vi nu har startat, till exempel med att få en
              regelförenkling för de små företagen, har bara inletts. När problemen
              stöter på är det inte lika lätt att göra det som att säga det.
              Jag hoppas verkligen att man står kvar också när de vindarna blåser.
            </seg>
          </u>
          <note n="c43cf6ff">
            Partiledardebatten var härmed avslutad.
          </note>
          <note n="f56183fe">
            Ajournering
          </note>
          <note n="64dae6af">
            Kammaren beslutade kl. 12.25 på förslag av förste vice talmannen
            att ajournera förhandlingarna till kl. 12.30, då arbetsplenum
            skulle äga rum.
          </note>
          <u who="peter_eriksson_2b69c1" xml:id="i-0067506c923099e6-0" n="8f04fb8c" prev="i-cc51eebf326d5ad1-0">
            <seg n="111730fc">
              Återupptagna förhandlingar
            </seg>
          </u>
          <note n="3e513dcc">
            Förhandlingarna återupptogs kl. 12.30.
          </note>
          <note n="afcec40a">
            2 § Justering av protokoll
          </note>
          <note n="c189655a">
            Justerades protokollet för den 9 juni.
          </note>
          <note n="35029827">
            3 § Ledigheter
          </note>
          <note n="e33cc6c3">
            Förste vice talmannen meddelade att Hans Backman (fp) ansökt
            om föräldraledighet under tiden den 4 juli17 augusti.
          </note>
          <note n="dfabcd10">
            Kammaren biföll denna ansökan.
          </note>
          <note n="9ba69fd3">
            Förste vice talmannen anmälde att Ingrid Hammarberg (fp) skulle
            tjänstgöra som ersättare för Hans Backman.
          </note>
          <note n="3e2045f5">
            Förste vice talmannen meddelade att Kenth Högström (s) ansökt
            om fortsatt sjukledighet under tiden den 130 september.
          </note>
          <note n="dfabcd10">
            Kammaren biföll denna ansökan.
          </note>
          <note n="96790fb1">
            Förste vice talmannen anmälde att Yoomi Renström (s) skulle fortsätta
            att tjänstgöra som ersättare för statsrådet Ulrica Messing under
            Kenth Högströms sjukledighet.
          </note>
          <note n="c4b96d5b">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="d6d1e0d8">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="3994e159">
            5 § Hänvisning av ärenden till utskott
          </note>
          <note n="dd49795b">
            Föredrogs och hänvisades
          </note>
          <note n="c223614a">
            6 § Förnyad bordläggning
          </note>
          <note n="4c6c8d23">
            Föredrogs och bordlades åter
          </note>
          <note n="b9f2cda7">
            7 § Driftsformer för offentligt finansierade sjukhus
          </note>
          <note n="e235f212">
            Föredrogs
          </note>
          <note type="speaker" n="b0b4c042">
            Anf. 61 KRISTINA ZAKRISSON (s):
          </note>
          <note n="d47eae46">
            Herr talman! I socialutskottets betänkande SoU18 behandlas regeringens
            proposition om driftsformer för offentligt finansierade sjukhus.
            Nio motionsyrkanden har lämnats med anledning av propositionen.
            Dessutom behandlas 17 motionsyrkanden från allmänna motionstiden
            2003 och 2004. Till grund för förslagen i propositionen ligger
            dels slutbetänkandet från 2003, Vårda vården samverkan, mångfald
            och rättvisa , från utredningen Vårdens ägarformer vinst och demokrati,
            dels en särskild promemoria utarbetad inom Socialdepartementet
            2004.
          </note>
          <u who="kristina_zakrisson_112a51" xml:id="i-2de49dec7f78c20a-0" n="9534dca0" prev="i-68f0c021d2b39687-0">
            <seg n="ab835ad8">
              De grundläggande principerna för den allmänna hälso- och sjukvården
              är att vården ska ges på lika villkor och efter behov, styras
              demokratiskt och vara solidariskt finansierad. Syftet med förslaget
              är att ange villkor som ska gälla när landstingen överlämnar driften
              av hälso- och sjukvård vid centrala vårdinrättningar som sjukhus
              till entreprenörer.
            </seg>
            <seg n="122f873d">
              Utskottet ställer sig bakom regeringens förslag att landstingen
              inte ska få överlämna uppgiften att bedriva hälso- och sjukvård
              som ges vid ett regionsjukhus eller en regionklinik till någon
              annan. Överlämnande av drift av hälso- och sjukvård på övriga
              sjukhus ska endast få ske om avtalet innehåller villkor dels om
              att verksamheten ska drivas utan att syfta till vinst åt ägare
              eller motsvarande intressent, dels om att vården ska bedrivas
              uteslutande med offentlig finansiering. Utskottet tillstyrker
              också förslaget att varje landsting ska driva minst ett sjukhus
              i egen regi. Lagändringarna föreslås träda i kraft den 1 januari
              2006.
            </seg>
            <seg n="1d40c67b">
              Herr talman! Med detta avslutar jag inledningsanförandet.
            </seg>
            <seg n="ef6f6348">
              Herr talman! När vi nu samlas för debatt om sjukvården och sjukvårdens
              ägarformer så är det viktigt att inte glömma bort för vem vi är
              till, vi politiker. Vi moderater är måna om att inte fastna i
              ideologiska låsningar utan se med öppna ögon på hur det är i dag
              och vad vi kan göra bättre. Det gäller att aldrig tappa fokus
              på vad som är viktigast, att människor som behöver vård får vård
              i tid och att vi bryr oss om vad som är bäst för människor runtom
              i Sverige inte vad som är bäst för makten och politiken.
            </seg>
            <seg n="554717b6">
              Just innan jag gick hit fick jag ett mejl från en god vän som
              just i dag hade fått reda på att hon har fått cancer, 50 år gammal.
              Det är ett tufft besked som kräver omedelbart omhändertagande
              av sjukvården. Kommer hon att få detta? Ja, svaret måste ju vara
              ja. Det finns inget annat som vi kan eller skall acceptera. Det
              är därför vi föreslår mer resurser till vården, en tydlig patienträttighetslag
              och en vårdgaranti värd namnet.
            </seg>
            <seg n="986b2ccb">
              Herr talman! I takt med att industrijobben lämnar Sverige återfinns
              alltfler av framtidsjobben i tjänste- och servicesektorn. Detta
              område uppvisar också starkast tillväxt. Fyra av fem nya företag
              etableras inom tjänste- och servicesektorn, och jobbtillväxten
              under åren 19952002 var mer än dubbelt så stor inom just detta
              område.
            </seg>
            <seg n="2d0cea4a">
              Inte minst vården är en tjänsteindustri med goda utsikter. Intresset
              för hälsofrågor och behovet av en god sjukvård ökar hela tiden.
              Det betyder i sin tur att man måste möta upp detta med goda kunskaper,
              en snabb teknikutveckling och goda medarbetare. Så sker till stora
              delar redan i dag, men för att vi ska kunna behålla denna snabba
              tillväxt och se dess effekter i form av både ökad kvalitet i vården
              och fler jobbtillfällen så måste vi ge branschen goda förutsättningar
              och villkor.
            </seg>
            <seg n="e24e792e">
              Vi vet i dag att en av de bästa drivkrafterna för utveckling
              och kvalitet är just vinst. Många undersökningar, nu senast en
              i Göteborgs-Posten, visar också att den privata vården både kostar
              skattebetalarna mindre och håller en högre kvalitet med nöjdare
              patienter än den offentliga vården.
            </seg>
            <seg n="39cd5639">
              Herr talman! I många länder i Europa har man förstått detta.
              Där upphandlar man vård både för att patienter ska slippa vänta
              i kö och för att stimulera till nytänkande inom vården. I Spanien
              till exempel upphandlar man nu universitetssjukhus som bedriver
              utbildning av både läkare och sjuksköterskor likvärdigt Linköpings
              universitetssjukhus.
            </seg>
            <seg n="d1d078ba">
              Men i Sverige är det precis tvärtom. I kampen mot en förnyelse
              av sjukvården som leder till kortare köer och bättre vård har
              vi i stället det förslag som vi ska besluta om i dag: en stopplag
              mot privata vårdgivare. Regeringen och stödpartierna är skeptiska
              för att inte säga direkt negativa till att ett vårdföretag bedriver
              sjukvård, trots att patienter, personal, fackliga organisationer
              och beställare i landstingen är nöjda med vårdföretagen.
            </seg>
            <seg n="7fb60004">
              Här gäller det att skrämmas. Man säger: Inga gräddfiler i vården!
              Men tänker man inte i stället så här: Hellre långa vårdköer än
              att låta fler göra jobbet?
            </seg>
            <seg n="4d6b2336">
              Man säger: Vård på lika villkor! Betyder det inte: Hellre sämre
              villkor för alla än att använda resurserna bättre?
            </seg>
            <seg n="3c41ce02">
              Man säger: Vinst i vården är fult! Betyder det inte: Hellre underskott
              och nedläggning i vårdmonopol än draghjälp från motiverade vårdföretag?
            </seg>
            <seg n="477842c6">
              Man säger: Vårdföretag kan prioritera vinst i stället för vård
              på lika villkor. Är detta sant? Nej, det finns ingen sanning i
              detta, men man lyssnar hellre till ideologisk teori än till nöjdare
              patienter och personal.
            </seg>
            <seg n="659b0f04">
              Herr talman! En överväldigande del av de tillfrågade remissinstanserna
              har varit mycket avvisande till lagförslaget. Inte ens regeringens
              egen utredare tycker att detta är ett bra förslag. Ändå ska det
              drivas igenom. Socialstyrelsen pekar på att skillnader i vårdens
              medicinska kvalitet inte kan knytas till ägar- eller driftsform.
              Yttrandet motsäger direkt regeringens påstående om att vinstdrivande
              aktörer bedriver vård av sämre kvalitet än icke vinstdrivande.
              Socialstyrelsen menar också att förslaget till stopplag bara bygger
              på strikt politiska värderingar.
            </seg>
            <seg n="f535015c">
              Konkurrensverket noterar att det inte har gjorts någon ingående
              analys av konsekvenserna av förbudet för vare sig de berörda företagen
              eller för samhället i helhet. Någon motivering till att olika
              regler ska gälla för sjukhus och för annan vårdverksamhet ges
              inte heller, påpekar man.
            </seg>
            <seg n="9568a725">
              Även fackförbunden är kritiska. LO konstaterar i ett kritiskt
              yttrande att graden av vinstintresse i verksamheten inte är avgörande
              för hur väl den privata aktören sköter sina uppgifter.
            </seg>
            <seg n="08c84cd3">
              Läkarförbundet delar inte regeringens syn på vinstdrivna sjukhus:
              Några belägg för att alternativ vårdproduktion skulle motverka
              målet om solidariskt finansierad vård presenteras inte i förslaget,
              utan slutsatserna vilar mer på en obefogad rädsla för att lämna
              det gamla och invanda, säger man.
            </seg>
            <seg n="650c6aca">
              Läkarförbundet pekar också på att offentligt driven vård hittills
              knappast har garanterat vare sig ett brett utbud eller vård på
              lika villkor.
            </seg>
            <seg n="4b8e19db">
              Vårdförbundet å sin sida kritiserar regeringens uppdelning av
              hälso- och sjukvården i sjukhusvård och primärvård eftersom det
              förstärker svårigheterna att uppnå effektiva och väl fungerande
              vårdkedjor. Förslaget begränsar också patienterna valfrihet.
            </seg>
            <seg n="f2ccd721">
              För att patienterna skall kunna tillvarata rätten till ett fritt
              och individuellt val är det nödvändigt att vården produceras i
              olika former och mer olika vårdgivare, säger förbundet.
            </seg>
            <seg n="24da0ee0">
              Herr talman! Vi i den borgerliga alliansen avvisar därför regeringens
              förslag om förbud för landstingen att överlåta driften av sjukhus
              till företag med vinstsyfte. Vi delar remissinstansernas uppfattning
              att skillnader i effektivitet och kvalitet till de privata vårdgivarnas
              nackdel inte kan påvisas. I stället har man ofta fler nöjda patienter
              och medarbetare. Nej, det är i stället hur vi ersätter sjukvårdens
              utförare som är det avgörande.
            </seg>
            <seg n="b18c5d62">
              Vi delar de farhågor som framförts om att ett förbud mot vinst
              i vården riskerar att leda till försämrad konkurrens samt lägre
              kvalitet och effektivitet.
            </seg>
            <seg n="21c331eb">
              Vi instämmer i konstaterandet att regeringens förslag till stopplag
              bygger på en gammaldags uppdelning av sjukvården i primär-, specialist-
              och slutenvård. I framtiden måste vården organiseras så att en
              obruten vårdkedja skapas, och då måste dagens gränser luckras
              upp.
            </seg>
            <seg n="cc854983">
              Nej, någon risk för att vinstdrivande aktörer inom den slutna
              vården ska leda till att den solidariska finansieringen av vården
              hotas finns inte. Den viktigaste förutsättningen för att kunna
              bibehålla en solidarisk finansiering är att den offentligt finansierade
              sjukvården håller tillräckligt hög kvalitet, och hittills har
              den offentligt drivna vården inte fullt ut garanterat ett brett
              sjukvårdsutbud eller vård på lika villkor.
            </seg>
            <seg n="bf051c33">
              Politiken lever i och med detta inte upp till sitt ansvar. Nej,
              i stället kommer nu stopplagar och förbud, och det leder till
              sämre vård och sämre resursutnyttjande av skattemedel.
            </seg>
            <seg n="6fde7a40">
              Herr talman! Man kan följa andra länders sjukvård. Man kan läsa
              om hur man upphandlar, köper in och hjälper till på alla sätt
              för att korta köer. Det borde vara samma intresse i Sverige för
              vilken regering som helst att ta ett stort ansvar för patienternas
              vård och då självklart en vård på lika villkor.
            </seg>
            <seg n="9a9a6ffa">
              Men i valet 2006 kommer vi i den borgerliga alliansen att söka
              mandat hos väljarna för en klart bättre hälso- och sjukvårdspolitik
              än den vi ser i dag med tydliga spelregler och goda förutsättningar
              för alla som vill bidra till att förbättra sjukvården för patienter
              och personal, och inte minst förbättra möjligheten för alla människor
              som väntar i köer för att få vård i tid.
            </seg>
            <seg n="ccc68f68">
              Vi kommer naturligtvis att riva upp denna stopplag så fort som
              möjligt. Vi kommer också tillsammans att visa på nya möjligheter
              inom detta så viktiga område. Och jag är övertygad om att många
              människor runtom i Sverige kommer att stödja vårt fortsatta arbete.
            </seg>
            <seg n="b02d14c5">
              Till sist vill jag yrka bifall till vår borgerliga reservation
              nr 1, men jag står naturligtvis bakom samtliga våra reservationer.
            </seg>
          </u>
          <note n="5d08ba0f">
            Samtliga motioner som har inlämnats avstyrks, och i betänkandet
            finns fyra reservationer.
          </note>
          <note n="7ee2f8b1">
            Anf. 62 ANNE MARIE BRODÉN (m):
          </note>
          <note type="speaker" n="475a6905">
            Anf. 63 Andre vice talman KERSTIN HEINEMANN (fp):
          </note>
          <u who="kerstin_heinemann_286f2e" xml:id="i-88228d0f1d080caf-0" n="b73585f1">
            <seg n="9f184cad">
              Herr talman! En fråga som man kan ställa sig när det gäller detta
              betänkande är: Är det här en nödvändig lag? Har vi jättestora
              problem med vårdföretag som i dag bedriver en verksamhet som medicinskt
              inte går att försvara, en verksamhet där privatbetalande patienter
              prioriteras och där ägarna tar ut stora vinster på verksamheten?
              Mitt svar blir i alla fall att detta är en onödig lag. Regeringen
              och dess stödpartier menar att man måste förhindra att sådant
              här uppkommer även om detta ligger i framtiden, och då måste man
              också stoppa de som är verksamma i dag.
            </seg>
            <seg n="c1dfd380">
              Det måste samtidigt betyda att man inte litar på de politiska
              krafterna i främst landstingen som i dag lägger ut verksamhet
              på entreprenad att de verkligen ställer krav och gör uppföljningar.
              I Socialstyrelsens tillsynsverksamhet har det visat sig att det
              inte finns några skillnader i medicinsk kvalitet och att detta
              således inte kan knytas till ägar- eller driftsform.
            </seg>
            <seg n="369f3bfc">
              Saco skriver ju också i sitt remissvar: Kravet på att vinst inte
              får utdelas är ett rent formkrav som inte har något att göra med
              verksamhetens inriktning eller innehåll. I den mån det finns en
              verklig grund för promemorians farhågor bör sådana risker hanteras
              genom de avtal som upprättas. Liknande uttalande finns från flera
              olika remissinstanser.
            </seg>
            <seg n="c6aaf30f">
              Herr talman! Att stifta en lag för att stoppa ett spöke som man
              tror sig se, måste vara en onödig lag. Folkpartiet ser inte det
              spöke som vänsteralliansen ser. Vi ser i stället att det behövs
              mer nytänkande och fler privata alternativ i vården.
            </seg>
            <seg n="c246ece3">
              Vi ser inte heller några risker med att sjukhus läggs ut på entreprenad
              till företag med vinstintressen så länge inte försäkringspatienter
              ges en bättre eller mer tillgänglig vård än den som erbjuds de
              patienter vilkas vård finansieras med offentliga medel.
            </seg>
            <seg n="65915e9b">
              Folkpartiet och de övriga borgerliga partierna ser att sjukvården
              står inför stora utmaningar, och den utgör också en del av den
              svenska välfärdens kärna. Det finns mycket kvar att göra för att
              göra den ännu bättre än den är i dag. Ingen kan väl förneka att
              det existerar köer på många områden inom sjukvården, och det gäller
              inte bara till operationer, det gäller även läkarbesök, undersökningar,
              provtagningar och olika typer av behandlingar. Tillsammans kan
              väntetiderna utgöra längre tid än ett år innan en patient kan
              få den diagnos och behandling som han eller hon behöver.
            </seg>
            <seg n="5086f108">
              Herr talman! Vi tror att vården är mer betjänt av bättre förutsättningar
              för vårdpersonal att få utveckla verksamheten, för patienter att
              hävda sina rättigheter och en sjukvårdspolitik som bättre förmår
              att nyttja de resurser som vården har till sitt förfogande än
              en onödig lag. Därför vill vi i den borgerliga alliansen ha en
              startlag i stället för en stopplag.
            </seg>
            <seg n="91c01ea7">
              Vi vill införa en startlag som skapar bättre kvalitet och tillgänglighet
              i hälso- och sjukvården, som ger patienten frihet att välja mellan
              alternativa vårdgivare, som understöder förnyelse och utveckling
              av hälso- och sjukvården med bibehållen kostnadskontroll, som
              säkrar tillgången på kvalificerad personal, bland annat genom
              förbättrade utvecklings- och karriärmöjligheter, kortare beslutsvägar
              och i övrigt bättre villkor. En sådan startlag tar vara på den
              ideella sektions insatser och låter en gryende tjänstenäring bidra
              till ekonomisk tillväxt och hälsotillväxt.
            </seg>
            <seg n="0ad050e6">
              Som har sagts många gånger i den här talarstolen och som förtjänar
              att återupprepas vill de fyra borgerliga partierna fortsättningsvis
              ha en solidariskt finansierad vård som ges efter behov. Det handlar
              inte om något systemskifte! Men vi vill ha en mångfald inom den
              offentligt finansierade vården, vi vill förnya och utveckla den.
              Då blir vården bättre och mer effektiv, samtidigt som patienterna
              får mer att säga till om.
            </seg>
            <seg n="b16202b9">
              Apropå patienterna, herr talman, var finns de egentligen i den
              här propositionen och i det här betänkandet? Hur har man från
              vänsteralliansen tänkt att man ska ta hand om de patienter som
              i dag får vård på de existerande sjukhus som drivs på entreprenad?
            </seg>
            <seg n="c90c1fd3">
              Den lagstiftning som föreslås gäller enbart sjukhusvård, men
              påverkar även andra delar av vårdkedjan.
            </seg>
            <seg n="306058f0">
              Det landsting som exempelvis vill bedriva vård enligt ett närvårdskoncept,
              med nära samarbete mellan den öppna sjukvården och sjukhus, har
              inte möjlighet att bedriva slutenvården i entreprenadform om entreprenören
              är ett privat företag. Detta riskerar att leda till samordningsproblem
              mellan den öppna och den slutna vården.
            </seg>
            <seg n="57563662">
              Vårdförbundet skriver i sitt remissyttrande: Vi ser allt fler
              patienter som behöver vårdkedjor som går både över specialitets-
              och huvudmannaskapsgränser. I detta förslag förstärks sjukhusen
              som organisatorisk enhet och därigenom förstärks också svårigheter
              att uppnå effektiva och fungerande vårdkedjor.
            </seg>
            <seg n="499f1c8b">
              Stopplagen kommer också att göra det svårare för sjukskrivna
              att få tillgång till medicinsk rehabilitering. En farhåga som
              förstärks genom den undersökning som Svenskt Näringsliv har utfört
              där 1 467 företag och 18 försäkringskassor svarat på hur stopplagen
              påverkar dem och deras anställda. 77 % av företagen med färre
              än 100 anställda tror att effekten blir negativ. I företag med
              fler än 100 anställda tror 84 % att effekten blir negativ. Återigen:
              Detta är en onödig lag.
            </seg>
            <seg n="c8d55865">
              Herr talman! Respekten för den kommunala självstyrelsen är viktig
              för att upprätthålla förtroendet för den kommunala demokratin.
              Människor vill vara med och påverka sjukvården, man vill i val
              till landstingsfullmäktige och kommunfullmäktige välja sina företrädare
              och man vill också ha möjlighet att utkräva ansvar från de valda.
            </seg>
            <seg n="7bb0a21f">
              Detta förhindrar den nu föreslagna lagen. Därmed är den inte
              bara en onödig lag utan också en felaktig lag som gör att den
              som har regeringsmakten med lagstiftning kan ingripa för att hindra
              andra slags majoriteter i kommuner och landsting att verka på
              det sätt som de och deras väljare tycker är rätt sätt att sköta
              verksamheten.
            </seg>
            <seg n="6124f4f2">
              Herr talman! Det finns också en annan typ av vårdföretag i Sverige.
              Det är de ideella vårdföretag som i dag består av ungefär 400
              organisationer med 6 500 anställda som arbetar med omsorg utan
              vinstsyfte. De utgör ett viktigt inslag i vården. Deras verksamhet
              präglas av värden som vårdfilosofi och ideologisk och etisk kvalitet.
              Dessa vårdgivare drabbas redan i dag hårt av korta avtalstider
              som leder till osäkerhet för både verksamheten och patienterna.
            </seg>
            <seg n="f31e364c">
              Därför är det viktigt att deras villkor ses över. Det ges en
              öppning i propositionen för att man ska göra det. Vi anser att
              en ny upphandlingslag som ger utrymme för förlängda avtalstider
              och som öppnar upp för en särskild ordning med aktiebolag utan
              vinstintresse skulle förbättra möjligheterna för de non-profit
              -drivna vårdgivarna att utvecklas och konkurrera till gagn för
              såväl vården som patienterna.
            </seg>
            <seg n="151f9b3d">
              Herr talman! Slutligen vill jag ställa två frågor, och de riktar
              sig naturligtvis till socialdemokrater, vänsterpartister och miljöpartister:
            </seg>
            <seg n="6c7ffe4d">
              Anser ni att vi har råd att avstå från vårdgivare som kan ge
              en bra vård med de väntetider som finns i dag inom vården?
            </seg>
            <seg n="86027dce">
              Anser ni att vi har råd att avstå från fler vårdgivare, nu när
              ni äntligen förstått köproblematiken och inför en vårdgaranti?
            </seg>
          </u>
          <note n="c41c3889">
            Herr talman! Jag yrkar bifall till reservation nr 1.
          </note>
          <note type="speaker" n="7622304e">
            Anf. 64 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-92076651f27609f9-0" n="42d9749e">
            <seg n="add031a9">
              Herr talman! Det är en viktig debatt vi nu ska ha här i kammaren,
              och det är en viktig omröstning som kommer att ske senare i eftermiddag.
              Det handlar om framtidens hälso- och sjukvård och om medborgarnas
              möjligheter till god vård, ett gott bemötande och en mycket god
              tillgänglighet.
            </seg>
            <seg n="94014df1">
              Den här olycksaliga propositionen är en helt felaktig signal.
              Det vet majoriteten, och det vet statsrådet. Ändå lägger man fram
              den. Jag har läst Läkarförbundets, Vårdförbundets och Kommunals
              synpunkter och att man vill ha en ökad mångfald i vården. Jag
              förstår inte varför regeringen ändå tvingar fram den här propositionen
              och beslutet.
            </seg>
            <seg n="47c70439">
              Det känns lite genant. Hur ska de privata entreprenörer som finns
              ute i landet känna sig när man misstänkliggör deras verksamhet
              och ger intrycket att den inte skulle utföras på ett professionellt
              sätt? Det är just sådana signaler som majoriteten skickar ut i
              dag.
            </seg>
            <seg n="255a5da2">
              Vårdförbundet avstyrkte hela förslaget och skriver bland annat:
              Tillgången till olika former av vårdproduktion med olika innehåll,
              gynnar inte bara patienterna utan också dem som är verksamma som
              yrkesutövare inom vården. De enskilda yrkesutövarnas kompetens
              kan tas tillvara på ett bättre sätt och man kan därigenom utveckla
              professionerna. Mångfalden av vårdgivare kan vara en kraft som
              stimulerar, utvecklar och förnyar vården.
            </seg>
            <seg n="0fea4dec">
              Det finns alltså ett starkt behov av att framtidens vårdarbetare
              får ha mångfald och någonting att välja på. Jag kan inte förstå.
              Det finns så långt jag vet inte några socialdemokrater som till
              exempel tycker att det är fel att det både finns Ica och Domus.
              Numera finns också Lidl, Willys och allt annat.
            </seg>
            <seg n="5c1cdbba">
              Alla inser att konkurrensen är en positiv kraft för alla. Kvaliteten
              ökar, priserna blir lägre och tillgängligheten ökar. Det är bara
              positiva saker. Ändå ska man sätta stopp. Jag håller med Kerstin
              Heinemann att det är onödigt. Det är nästan oresonligt att sätta
              stopp för nytänkande, vilja, aktiviteter och visioner. Ändå gör
              man detta.
            </seg>
            <seg n="dbfd949e">
              Hur tror Socialdemokraterna att man med de signalerna, om man
              vill bromsa och misstänkliggöra andra former än monopolet, ska
              kunna stimulera unga studenter att välja vårdyrken?
            </seg>
            <seg n="b557b981">
              Herr talman! Jag får säga som de företrädare från allianspartierna
              som föregått mig i debatten har sagt. Vi vill att vården ska betalas
              solidariskt. Ändå hör man ett antal kodord som ska skrämma svenska
              folket från att få en mångfald och att detta ska kunna genomföras:
              gräddfil, vinst, marknad, sälja ut. Usch, vad hemskt det låter.
            </seg>
            <seg n="6541bd93">
              Vad innehåller skrämselorden egentligen, eftersom det inte handlar
              om någonting annat än att solidariskt finansiera vården? Ingen
              av de entreprenörer som finns i dag, så långt jag vet, har skapat
              några så kallade gräddfiler. Vårdföretagen följer landstingets
              princip om vård på lika villkor. Annars missköter de sig.
            </seg>
            <seg n="f636590b">
              Men de har faktiskt ibland större kapacitet än vad de egna landstingen
              vill beställa. Då kanske man behöver nyttja den och fylla på med
              patienter från andra landsting, från Försäkringskassan och företag.
              Det påverkar inte landstingets patienter negativt utan faktiskt
              positivt. De får tillgång till vården snabbare när människor som
              väljer att betala sin vård två gånger kliver ur kön. Det är inte
              speciellt svårt att förstå den matematiken.
            </seg>
            <seg n="337fb0cc">
              Det finns inga gräddfiler. Ändå ska detta hjärnspöke förbjudas.
              Det heter vidare att skattemedel inte ska kunna omvandlas till
              vinst. Vinst i vården är fult, och det är omoraliskt. Jag vill
              ställa en fråga till Ylva Johansson och majoriteten. När det gäller
              läkemedel är såvitt jag förstår en vinst accepterad också av Socialdemokraterna,
              eftersom vi inte har sett något förslag på en stopplag inom det
              området, eller hur?
            </seg>
            <seg n="5f4acaa4">
              Herr talman! Men vinst är ett arbetsresultat som faktiskt kan
              uppnås om man organiserar effektivt och hushållar med resurserna
              i stort och smått. Detta är oftast en förutsättning för att man
              ska kunna investera i sitt företag, i personalen och det ena med
              det andra.
            </seg>
            <seg n="420327f3">
              Det är konstigt att underskott tydligen är fullt acceptabelt
              om det gäller vårdmonopol. Det är inget fult med det, men ändå
              vill vi ha en budget i balans.
            </seg>
            <seg n="7d1e5624">
              Att sälja ut och leka marknad; det känns som struntprat för mig
              och Kristdemokraterna eftersom vi vill ha en gemensam och solidarisk
              finansiering och eftersom vi vill ha tidsbegränsade entreprenadavtal
              med vårdentreprenörer. Om man inte är nöjd så kan man ju säga
              upp avtalet. Därför tror jag, herr talman, att vi är tvungna framöver
              att tydligare från alliansens partier förklara att det hot som
              man målar upp egentligen inte är något hot. Vi vill utveckla och
              förnya kvalitet och tillgänglighet i vården. Därför vill vi stoppa
              stopplagen och ha en startlag i stället.
            </seg>
            <seg n="682adeae">
              Konsekvenserna av en stopplag märks kanske inte direkt. Men det
              blir en signal som på sikt kommer att strypa patienternas tillgång
              till vård på ett negativt sätt. Det har Konkurrensverket förstått.
              Det har LO förstått. Det har Vårdförbundet förstått. Det har Läkarförbundet
              förstått. Det är uppenbarligen bara Socialdemokraterna, Vänsterpartiet
              och Miljöpartiet som inte har förstått det. Därför ska patienterna
              drabbas.
            </seg>
            <seg n="cb7d1f6b">
              Det känns förfärligt att huvudinriktningen är att bevara en gammal
              organisation mer än att tala för patientens rätt, för en lättillgänglig,
              god och kvalitativt bra vård. Detta beklagar jag mycket.
            </seg>
            <seg n="72556dfa">
              Det handlar inte om något systemskifte. Men det handlar om ett
              tankeskifte. Det handlar om att vi 2005 ska försöka organisera
              vård modernt och professionellt och inte bara sträva tillbaka
              och vara rädda för framtiden. Det kommer inte att vara bra för
              vården.
            </seg>
            <seg n="b0c17763">
              Jag tror också, fru talman, att frågan kommer att leva vidare.
              Vi lovar som allianspartier att den ska göra det, och när vi får
              regeringsmakten så kommer vi att ta bort stopplagen. Vi tycker
              att det är självklart att landstingen har rätt att få bestämma
              själva hur de vill uppnå hälso- och sjukvårdslagens mål. Det ska
              inte vi här i riksdagen bestämma. Vi ska inte tala om hur man
              ska göra eller inte göra. Landstingspolitikerna är också valda
              av folket och de har alltså den bästa kunskapen om hur man vill
              ordna en hälso- och sjukvård som fungerar väl.
            </seg>
            <seg n="e7e7a395">
              Med detta, fru talman, yrkar jag bifall till reservation 1. Jag
              står naturligtvis bakom de andra reservationerna också, men för
              tids vinnande yrkar jag bifall bara till reservation 1.
            </seg>
          </u>
          <note type="speaker" n="2c8835a4">
            Anf. 65 KENNETH JOHANSSON (c):
          </note>
          <u who="kenneth_johansson_582684" xml:id="i-64f00a77a9bf1478-0" n="f60d288c">
            <seg n="cd808d1f">
              Fru talman! Startlag i stället för stopplag! Det beskriver, fru
              talman, vad dagens debatt handlar om. Det är ideologiska skillnader
              i synen på hur vården kan och bör bedrivas, skillnader i hur förnyelsearbetet
              stimuleras, hur vi ser på entreprenörskapet inom vården och på
              vilket sätt ökad effektivitet uppnås. Det handlar om ifall patienters
              och personals önskan att få göra egna val betyder något.
            </seg>
            <seg n="035e100a">
              Ska vi ha förtroende för att region- och landstingspolitiker,
              med ansvar inför väljarna, kan organisera vården? Eller vet vänsterkartellen
              Conny Öhman, Ingrid Burman, Jan Lindholm och Ylva Johansson för
              att nämna några bättre?
            </seg>
            <seg n="da9e4653">
              Centerpartiet och övriga allianspartier, å den ena sidan, står
              för intentionerna bakom startlagen. Vi vill ha en solidariskt
              finansierad hälso- och sjukvård som alla ska erbjudas efter behov.
              Vi välkomnar förnyelsearbetet inom den offentligt drivna vården
              och vill stimulera privata, kooperativa och ideellt drivna alternativ.
              Jag är övertygad om att en ökad mångfald är bra även för den offentligt
              producerade vården och för den personal som arbetar där. Lika
              övertygad är jag om att mångfalden av vårdgivare ger förnyelse
              och utveckling och leder till en bättre och effektivare vård och
              att patienter och personal får större möjligheter att göra egna
              val. För Centerpartiet är respekten för den kommunala självstyrelsen
              mycket stark.
            </seg>
            <seg n="9968a77c">
              Vänsterkartellen, å den andra sidan, gör genom stopplagen ett
              politiskt försök att ställa valfrihet och mångfald mot trygghet
              och solidaritet. Konflikter målas upp som inte finns, och man
              ser syner på ljusan dag. Alternativt driven verksamhet är något
              skumt; vinst är något fult.
            </seg>
            <seg n="cec4a0bb">
              Förnyelse och utveckling? Nej, det är bäst vi fortsätter som
              förut, säger man. Ska man ge patienter och personal ökade möjligheter?
              Nej, det är vi som vet bäst. Kommunal självstyrelse? Ja, det är
              väl okej, så länge besluten blir i Rosenbads anda. Så tänker man.
            </seg>
            <seg n="12a10546">
              Om det här var min recension av socialdemokratin så blir den
              så här för Vänsterpartiet:
            </seg>
            <seg n="f8e1e9eb">
              Vi kommer inte längre nu. I vårdsocialismens anda borde vi förbjuda
              alla alternativ. Men vi har ju en kontrollstation 2009, och då
              kan vi slå till även mot primärvården.
            </seg>
            <seg n="57b44787">
              Svårast att förstå för mig är ändå Miljöpartiet. Hur kan man
              stå bakom stopplagen? Miljöpartiet brukar stå för mångfald, att
              värna det lokala och säga nej till pekpinnar från Bryssel och
              Rosenbad. Jag vet att Miljöpartiet har haft inre konvulsioner
              i frågan, och beklagar att man har sålt sig för en utredning.
            </seg>
            <seg n="90e08b59">
              Utskottsbehandlingen bekräftade i stor utsträckning om man bortser
              från inbjudna gäster som företrädde socialdemokratin vår allvarliga
              kritik. Om sjukhusbegreppet sade fackliga företrädare att det
              är oerhört förlegat, att det cementerar sjukhuset och är en oklar
              definition. Detta bekräftar bilden av att det är oklart vad sjukhusbegreppet
              står för. Vad innebär egentligen vinstbegrepp? Hur ser man på
              konkurrensfrågor och monopol? Det var intressanta frågeställningar.
              Jag menar att detta bekräftade bilden av att det betänkande vi
              i dag behandlar är något av vänsterkartellens ofullbordade, som
              aldrig borde ha kommit på riksdagens bord.
            </seg>
            <seg n="53cee6b1">
              Fru talman! Vår välfärd mår bra av en mångfald av utförare, liksom
              den mår bra av en gemensam och solidarisk finansiering. Från Centerpartiet
              säger vi inte att all vård ska läggas ut på entreprenad. Däremot
              kräver vi att landstingen ska ha frihet att själva välja på vilket
              sätt man kan leverera bra vård till medborgarna. Vi säger ja till
              mångfald och nej till enfald därför att vi vet att de många olika
              lösningarna också ger de bästa förutsättningarna för en utveckling
              av svensk vård.
            </seg>
            <seg n="b7b62218">
              I remissdebatten tidigare, när jag påstod att vänsterkartellen
              genom stopplagen inkompetensförklarar sjukvårdshuvudmännen, svarade
              Ylva Johansson: Det var en ny vinkling. Det är ganska avslöjande,
              och det styrker mitt påstående.
            </seg>
            <seg n="16412df9">
              Hälso- och sjukvårdslagen stadgar ju att det är landstingen som
              är ansvariga för att medborgarna får den hälso- och sjukvård de
              behöver samt för att organisera hälso- och sjukvården och naturligtvis
              ta ställning till vilka driftsformer som man föredrar i de olika
              landstingen. Det måste självfallet vara deras sak. Det kommunala
              självstyret har, som jag har sagt tidigare, ett stort värde. Ur
              demokratisk synpunkt är det värdefullt att beslut fattas nära
              medborgarna. Närhet skapar större känsla av delaktighet och ansvar
              än central- eller expertstyre.
            </seg>
            <seg n="0d99df40">
              Min fråga till Ylva Johansson blir: Anser verkligen Ylva Johansson
              att stopplagen är förenlig med det kommunala självstyret? Jag
              hoppas få mer än ett ytligt svar. För mig och Centerpartiet är
              det en avgörande och viktig fråga.
            </seg>
            <seg n="97d219c6">
              Fru talman! Av reservation nr 1, som jag yrkar bifall till, framgår
              att allianspartierna avvisar stopplagen, och i stället föreslår
              vi en startlag. Det är, vilket vi framhåller, den dåliga tillgängligheten
              som är det största hotet mot den solidariskt finansierade vården.
              En väl fungerande vårdgaranti och patienters möjlighet att anlita
              andra vårdgivare efter garantitidens utgång ges en reell innebörd
              och starkare drivkrafter om det verkligen finns alternativ att
              välja bland.
            </seg>
            <seg n="397b4361">
              Statsrådet Ylva Johansson brukar säga att visst får privata sjukhus
              drivas om de håller sig inom av vänsterkartellens bestämda regler.
              Inte nog med att hon vet bättre än landstingen hur verksamheten
              ska organiseras, hon vet också bäst hur företagandet ska skötas.
              Vinstsyfte ska förbjudas vid sjukhus, men inom primärvård är det
              däremot okej. Patienter nekas härigenom tillgång till nya och
              bättre vårdkoncept, personalens möjlighet att välja framgångsrika
              arbetsplatser begränsas och signalerna till privat driven verksamhet
              vid S:t Göran, Lundby och Simrishamn är negativa. Man ifrågasätter
              deras sätt att bedriva sin verksamhet. Satsningarna fortsätter
              kanske i andra länder i stället. Får Värmlands intressanta närsjukvårdskoncept
              fortsätta?
            </seg>
            <seg n="34129e2b">
              Det blir nya gränsdragningsproblem mellan öppen och sluten vård.
              Är det inte alldeles uppenbart?
            </seg>
            <seg n="476e48fd">
              Ökad mångfald är också en jämställdhetsfråga. Kvinnor dominerar
              inom sektorn. Det behövs fler möjligheter att starta eget, välja
              arbetsgivare och utvecklas inom yrket. Inte ens det argumentet
              tar hos vänsterkartellens företrädare.
            </seg>
            <seg n="5bbe6010">
              Fru talman! Om det nu skulle gå så illa att stopplagen röstas
              igenom, kommer den, som tidigare talare har sagt, att rivas upp
              vid ett maktskifte nästa höst. Vårt alternativ, startlagen, är
              konkret och syftar till att stimulera framväxten av alternativ.
              Det innehåller bland annat förslag om att stimulera entreprenad-
              och intraprenadverksamhet, lagstöd för avknoppning, försöksverksamhet
              med utmaningsrätt och en översyn av lagen om offentlig upphandling
              och andra regelverk. Det viktigaste är dock en tillåtande attityd
              mungiporna upp och inte pannan i stora veck när personal och andra
              kommer med idéer. Det handlar om att stötta, uppmuntra och erbjuda
              kunskap. Det gäller att mobilisera kraften hos de enskilda. Även
              vården behöver entreprenörerna.
            </seg>
            <seg n="4ce45909">
              Vi vill också se bättre villkor för den ideella sektorn som verkar
              i gränszonen mellan privat och offentlig verksamhet. Som Kerstin
              Heinemann redan har sagt, har non-profit -verksamheten inom vård
              och omsorg vuxit mycket på senare tid och uppgår i dag till hela
              400 organisationer med 6 500 anställda. Även om stopplagen inte
              slår ned dem direkt, riskerar de att drabbas indirekt. Allt ska
              ju egentligen drivas av landstinget. De frågor som non-profit
              -aktörerna bekymrar sig över är upphandlingsfrågor, brist på konkurrensneutralitet,
              avtalstider, skattelagstiftning och behov av forskning inom området.
              Vi i de fyra allianspartierna har i en rapport presenterat konkreta
              förslag på vilken utveckling vi vill se. Jag är jättespänd och
              frågar meddebattörerna: Vad vill ni konkret göra för att stimulera
              alternativen? Hur ställer ni er konkret till de förslag som vi
              har presenterat?
            </seg>
            <seg n="e7b851ee">
              Fru talman! Svensk hälso- och sjukvård har många fördelar men
              också bekymmer, framför allt med tillgängligheten. Stopplagen
              förvärrar situationen i flera avseenden helt i onödan. I stället
              för stopplagen vill jag, Centerpartiet och övriga allianspartier
              medverka till konkreta åtgärder som stimulerar i stället för att
              lägga krokben för enskilda och organisationer som vill göra en
              insats på vårdens område. Vi säger: Välkomna! Ni behövs.
            </seg>
          </u>
          <note type="speaker" n="99ec3819">
            Anf. 66 CONNY ÖHMAN (s):
          </note>
          <note n="f4295cce">
            Fru talman! Låt mig inleda med att yrka bifall till förslaget
            i detta betänkande från socialutskottet och avslag på samtliga
            reservationer.
          </note>
          <u who="conny_ohman_9f8aa1" xml:id="i-aa71200abad62d34-0" n="5444fd37" prev="i-4809c63c0e7caa39-0">
            <seg n="56c84fa0">
              När man lyssnar på de borgerliga partiernas företrädare kan man
              lätt få intrycket att frågan om driftsformer för offentligt finansierade
              sjukhus är den ödesfråga som ensam avgör om svensk sjukvård kommer
              att utvecklas positivt eller om den kommer att gå en dyster framtid
              till mötes. Bara man kan privatisera våra sjukhus blir tillgängligheten
              per automatik god, vårdkvaliteten högre och personalen nöjdare,
              tycks de borgerliga mena.
            </seg>
            <seg n="8138faef">
              Självfallet är frågan om driftsformer mycket viktig, men låt
              oss inte inbilla oss att vi med dagens ärende löser alla de utmaningar
              som svensk sjukvård ställs inför i framtiden. Den demografiska
              utvecklingen och de medicinsk-tekniska framstegen kräver en helhetssyn
              på sjukvården, en avvägning av hur mycket resurser som kan avsättas
              till sjukvården och ett vårdsystem där vi kan ha en effektiv kostnadskontroll.
            </seg>
            <seg n="f8a5f36f">
              Enligt mitt sätt att se det är det fyra saker som regleras i
              den här propositionen och i det här betänkandet.
            </seg>
            <seg n="d809fbbb">
              För det första handlar det om universitetssjukhusen som är väldigt
              mycket av motorn i svensk sjukvård. Där har staten två givna intressen,
              nämligen läkarutbildningen och merparten av den avancerade medicinska
              forskningen som bedrivs vid dessa sjukhus. Jag tycker att det
              är ganska rimligt att säga att de svenska universitetssjukhusen
              har en så central roll att de bör vara drivna av det offentliga.
            </seg>
            <seg n="0ead2f18">
              För det andra handlar det om förbud mot gräddfiler. Jag tror
              att de flesta av oss skulle reagera om någon kom in på ett sjukhus
              och sade: Jag har 25 000 kr här i handen. Jag vill gå före i kön.
            </seg>
            <seg n="a684ac29">
              Självfallet skulle alla reagera då. Därför är det en självklarhet
              för mig att säga att gräddfiler inte ska förekomma i svensk sjukvård.
            </seg>
            <seg n="ae7e703f">
              Sedan vet vi att det ibland faktiskt görs försök att på olika
              sätt gå runt de prioriteringssystem som finns. Jag var själv under
              min landstingstid tyvärr tvungen att avslöja en privatdoktor som
              utnyttjade systemet för det syftet. Han tog emot patienter på
              sin privatmottagning och ordnade sedan förtur i den offentliga
              kön. Sådana försök förekommer i sjukvården; låt oss inte blunda
              för det.
            </seg>
            <seg n="0294b8ac">
              Ett offentligt finansierat sjukhus får inte överlämnas till företag
              som avses vara vinstutdelande. Alla de fyra tidigare borgerliga
              debattörerna har pratat om vinstdrivande och skiljer inte vinstdrivande
              från vinstutdelande. Det är, mina borgerliga bröder och systrar,
              en väsentlig skillnad mellan att skapa vinst och att vara vinstutdelare
              till vissa intressen. Ni måste skilja på detta och läsa den paragraf
              där detta står: Verksamheten ska drivas utan syfte att ge vinst
              åt ägare eller motsvarande intressent. Det är det som är the crucial
              point , om man får säga så i den här talarstolen, i den paragrafen.
              Men det bortser ni ifrån, helt och hållet, i samtliga fyra inlägg
              vi har hört här förut.
            </seg>
            <seg n="c593f4a2">
              Den fjärde punkten är att varje landsting ska driva minst ett
              sjukhus i offentlig regi. Visst påverkas våra ställningstaganden
              i de här frågorna av vilken ideologisk syn vi har på samhället
              och på vården. Men min syn påverkas också av de internationella
              erfarenheterna från länder som har valt helt andra vårdsystem.
              Min uppfattning är att det svenska systemet står sig mycket väl
              vid en internationell jämförelse.
            </seg>
            <seg n="2f8bc8c2">
              Ett påstående som ofta förekommer i debatten är att kommersiell
              drift gör vården billigare. Jag ska inte förneka det, det finns
              enstaka exempel på det. Men all internationell erfarenhet visar
              att ju större andel av sjukhusen som drivs med privat vinstintresse,
              desto svårare är det att hålla de totala vårdkostnaderna i schack.
              Ett sjukhus är ofta ett naturligt monopol på en ort och strävar
              efter att optimera sina intäkter. De här intäkterna ska självfallet
              betalas av samhället, av medborgarna.
            </seg>
            <seg n="27104899">
              Jag vill påminna mig en upplevelse jag hade när socialutskottet
              under förra mandatperioden gjorde en studieresa till Kanada. Där
              sade man i Vancouver: Här gör vi si och så många öppna hjärtkirurgioperationer.
              Tre mil bort ligger Seattle, och där gör de dubbelt så många men
              de har inte bättre hjärtsjukvård. Systemförändringarna gjorde
              att man opererade hjärtpatienter i mycket större utsträckning
              i Seattle än i Vancouver till mycket större kostnader och opererade
              på helt andra indikationer än vad man använde i Vancouver. Det
              är den typen av drivkrafter som kommer fram när man lämnar sjukhusen
              totalt oreglerade och driver alltför många i kommersiell drift.
            </seg>
            <seg n="ffe8d9ad">
              Vårdens kvalitet blir bättre är ett annat påstående. Javisst,
              det finns en del exempel på att privatdriven vård är jättebra.
              Tyvärr finns det exempel på motsatsen också. Men internationell
              erfarenhet visar att samarbetet mellan olika vårdgivare försvåras
              om ett stort antal kommersiella vårdgivare konkurrerar med varandra.
              Det är svårare att säkerställa en bra vårdkedja åt vårdsökande
              därför att mentaliteten blir: Bibehåll patienten hos oss till
              varje pris. När ni från den borgerliga sidan hänvisar till att
              den här lagen medför problem när det gäller att bygga upp vårdkedjor,
              som självklart är något oerhört viktigt, visar internationella
              erfarenheter att det är precis tvärtom.
            </seg>
            <seg n="ba5038d7">
              Låt mig referera till denna mandatperiods resa i socialutskottet
              till Mayokliniken i Rochester i Minnesota. Alla som vi pratade
              med var glada att de jobbade i en non-profit -organisation. En
              av bevekelsegrunderna var att här gör vi det vi måste göra åt
              patienten, men i övrigt överlämnar vi ansvaret för patienten till
              patientens hemmadoktor eller någon annanstans i vårdkedjan där
              våra resurser inte behövs. Däremot pekade de på svårigheter för
              en del andra patienter som fick vård inom andra system.
            </seg>
            <seg n="f49dec65">
              Valfriheten ökar är ett tredje argument. Ja, om alla människor
              bodde där man hade spottavstånd till två olika sjukhus, då möjligtvis
              skulle det resonemanget stämma. Men i Sverige bor vi inte på det
              sättet. I Sverige har vi på det sättet att alla har sitt hemortssjukhus.
              För de allra flesta människor är det naturliga att åka till sitt
              hemortssjukhus. Om vi skulle privatisera vartenda sjukhus i Sverige
              till företag med vinstutdelning skulle valfriheten då öka? Inte
              alls, som jag ser det.
            </seg>
            <seg n="0514b61e">
              Kenneth Johansson säger att han är för mångfald och emot enfald.
              Det är jag också, jag tror att alla är emot enfald. Men mångfald
              kan man bygga på många olika sätt, Kenneth Johansson. Mångfald
              innebär inte bara ett sätt att bygga mångfald på. Jag tror för
              min del att det här förslaget kommer att innebära stimulans för
              non-profit -organisationer och non-profit -verksamheter att få
              en helt annan plats i det svenska vårdutbudet. Det välkomnar jag.
              Jag vet att många non-profit -företag faktiskt efterfrågar att
              få en annan plats i det svenska vårdutbudet. När man hänvisar
              till risker för non-profit -vårdgivare med det här förslaget förstår
              jag inte alls resonemanget, måste jag säga.
            </seg>
            <seg n="583da0b4">
              Sedan några kommentarer till det vi har hört från de borgerliga
              företrädarna här. Chatrine Pålsson säger att alla svenskar tycker
              att det är bra att kunna välja mellan att gå till Ica och att
              gå till Konsum och allt vad det var. Ja, det tror jag också. Men
              till skillnad från Kristdemokraterna tycker jag att det är en
              viss skillnad mellan att sälja tomater och mjölk och att vara
              ansvarig för vård. Jag tror att människor tycker så. Den allra
              största skillnaden är att för tomater och mjölk betalar jag från
              egen ficka, men sjukvården handlar om ett system där vi faktiskt
              ska optimera resursanvändningen i en samlad vårdbudget. Då ställer
              det sig lite annorlunda.
            </seg>
            <seg n="d199de11">
              Man hänvisar till den borgerliga enigheten. Jag ska gratulera
              de borgerliga partierna. Ni har lyckats omvända Moderaterna. Jag
              har pratat sjukvårdspolitik från den här talarstolen under elva
              års tid. Det är första gången som Moderaterna har samma formulering
              som andra. Alla tidigare år har Moderaterna pratat om försäkringslösning
              inom vården. Det är nytt att ni har lyckats omvända Moderaterna
              till att gå med på en gemensam finansiering, som ni pratar väl
              om i dag.
            </seg>
            <seg n="3c5fe625">
              Moderaterna säger att man lägger mera resurser till vården, men
              det är verkligen en sanning med stor modifikation. Det är höjda
              vårdavgifter och höjda läkemedelskostnader för patienterna som
              det handlar om. Beräkningen är att höjer vi vårdavgifterna kommer
              efterfrågan av sjukvård att minimeras.
            </seg>
            <seg n="0555f5af">
              En annan synpunkt jag har beträffande de internationella erfarenheterna
              av en massiv privatisering av sjukhus är att då ökar incitamenten
              att gå just den väg som Moderaterna förespråkar här i Sverige,
              nämligen att öka det privata inslaget i finansieringen av sjukhusvården.
              I de länder som har en mycket stor andel privata sjukhus drivna
              i vinstsyfte är incitamenten för ökad privat finansiering av vården
              mycket större än om man säger nej till detta.
            </seg>
          </u>
          <note n="f537875f">
            Jag yrkar bifall till förslaget i betänkandet och avslag på reservationerna.
          </note>
          <note type="speaker" n="2d5b148c">
            Anf. 67 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-1" n="f60d288c">
            <seg n="94837af4">
              Fru talman! Jag saknade i Conny Öhmans anförande visioner och
              idéer om hur den framtida hälso- och sjukvården ska se ut. Det
              var, tycker jag, ett enda långt försvarstal för det förslag som
              vi debatterar i dag.
            </seg>
            <seg n="aebba82e">
              Jag har tre konkreta frågor. För det första: Hur definierar Conny
              Öhman sjukhusbegreppet? Det är mycket viktigt att någon gång få
              ett besked på den punkten. Tillåts Värmlands närvårdskoncept,
              där det finns ett vinstsyfte och kanske till och med vinstutdelning,
              med kombinationen öppen och sluten vård? Tillåts kliniker eller
              motsvarande vid ett sjukhus om de har ett vinstsyfte, och i så
              fall hur många?
            </seg>
            <seg n="20d43222">
              För det andra: Har Conny Öhman någon förståelse för de fackliga
              synpunkter som vid flera tillfällen framförts om att sjukhusbegreppet
              är förlegat? Det cementerar sjukhusen och försvårar nytänkande,
              till exempel det som vi ser i Värmlands läns landsting.
            </seg>
            <seg n="fd3590e1">
              För det tredje: Låt oss för en sekund bortse från stopplagens
              omedelbara konsekvenser och det allmänna pratet om att det är
              bra med mångfald, vilket Conny Öhman sade, och ta ett steg till.
              Jag vill förvarna övriga partier om att jag kommer att ställa
              samma fråga till dem. Kan ni nämna några konkreta punkter beträffande
              vad ni vill göra? Jag har presenterat allianspartiernas åtgärder
              när det gäller non-profit -verksamhet; jag har gjort det i det
              som vi sammanfattar i en startlag. Nämn något konkret så att vi
              kan få höra om det finns något allvar, några muskler, bakom talet.
            </seg>
          </u>
          <note type="speaker" n="0db8efb9">
            Anf. 68 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-0" n="5444fd37">
            <seg n="3f620999">
              Fru talman! Kenneth Johansson efterfrågar visioner kring vården
              och vill att jag ska svara på det på 30 sekunder.
            </seg>
            <seg n="b932abb4">
              Jag tror att vi kommer att se en fortsatt utflyttning av verksamheter
              från sjukhusen till andra typer av vårdformer utanför sjukhusen.
              Den medicinska utvecklingen är sådan att vi kommer att få se det,
              och i vissa fall tror jag att vi även politiskt ska stimulera
              det. Det som kan göras nära människor ska också göras nära människor.
              Å andra sidan måste det som endast kan göras på sjukhus självfallet
              göras endast på sjukhus.
            </seg>
            <seg n="2349c6ca">
              När det gäller vilka nya verksamheter som kan tillkomma gav ni
              ju själva i era anföranden siffror på den tillväxt som varit under
              ett antal år, faktiskt med socialdemokratiskt styre i många eller
              de flesta landsting. Man köper rehabiliteringstjänster, lägger
              ut en och annan vårdcentral på privat drift, köper hundra starroperationer
              eller tvåhundra höftledsoperationer eller vad det nu kan vara
              från någon producent av vård. Den utvecklingen tror jag kommer
              att fortsätta.
            </seg>
            <seg n="6541d398">
              I tidigare debatter i riksdagen har man från framför allt moderat
              håll här gjort en sammanblandning. Man förstår inte skillnaden
              mellan ett akutsjukhus och det som engelsmännen kallar treatment
              centre , som ju är något annat. Där specialiserar man sig kanske
              på några typer av kirurgiska ingrepp, blir duktiga på dem och
              gör hundra, tvåhundra eller femhundra sådana åt sin huvudman.
              Det är inte tänkt att förbjuda den typen av verksamheter, Kenneth
              Johansson. Absolut inte. Tvärtom kommer vi kanske snarare att
              se en utökning av den typen av verksamheter under åren framöver.
            </seg>
          </u>
          <note type="speaker" n="445eb2e7">
            Anf. 69 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-2" n="f60d288c">
            <seg n="ed53fb1e">
              Fru talman! Jag hade tre frågor, och möjligen fick jag ett halvt
              svar. Jag upprepar därför frågorna.
            </seg>
            <seg n="2c7fe58f">
              Först gäller det sjukhusbegreppet, och jag menar allvar med min
              fråga, för det måste råda klarhet i detta. Hur är det till exempel
              med Värmlandssatsningen på närsjukvårdskoncept i form av primärvård
              och slutenvård? Och hur är det med klinikerna? Är det tillåtet
              eller förbjudet med en, två eller alla kliniker? För mig blir
              summan av samtliga kliniker ofta ett helt sjukhus, och därför
              tycker jag att det är viktigt att få besked. Det är upplagt för
              ett tricksande för att komma runt ett regelverk som bara ställer
              till med elände och gör att man använder energin åt sådana vansinnigheter.
            </seg>
            <seg n="dc1c5363">
              Den andra frågan handlade om förnyelse och utveckling, om att
              stimulera nytänkande i stället för att bromsa och reglera. Inte
              heller där fick jag något svar. Conny Öhman sade att man lägger
              ut delar av vården, och det är bra. Han sade dessutom att en och
              annan vårdcentral kan läggas ut en och annan vårdcentral. Det
              som jag återigen efterfrågar är de konkreta åtgärderna. Inte en
              enda konkret åtgärd nämndes.
            </seg>
            <seg n="515de799">
              Jag presenterade våra idéer: entreprenad, intraprenad, avknoppning,
              utmaningsrätt, översyn av lagen om offentlig upphandling och framför
              allt ett tillåtande klimat. Står man stilla går man bakåt när
              utvecklingen går framåt, Conny Öhman!
            </seg>
          </u>
          <note type="speaker" n="ec5b9c25">
            Anf. 70 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-1" n="5444fd37">
            <seg n="1e332bf9">
              Fru talman! Det sista kan jag helt och hållet instämma i.
            </seg>
            <seg n="5681e51e">
              Inom sjukvården går utvecklingen snabbare än på de flesta andra
              samhällsområden, och vi måste se till att sjukvården tar till
              sig alla de goda nyheter som tillskapas genom forskning och utveckling.
              Målsättningen är självklart att ge patienterna den allra bästa
              vården. Dessutom innebär dessa nyheter oftast antingen att man
              kan ge bättre eller mera vård eller att man kan ge samma vård
              på ett effektivare sätt.
            </seg>
            <seg n="a5a65b4a">
              Ja, Kenneth Johansson, den utveckling som pågår i Sverige i dag
              innebär att man i utökad omfattning lägger ut den typen av verksamheter.
              På de allra flesta håll i landet pågår en sådan utveckling, men
              man kanske tar några steg i taget. Ibland tvingas man även ta
              ett steg tillbaka när en och annan entreprenör inte sköter sig
              på det sätt som var överenskommet eller kräver för mycket betalt
              för att utföra samma tjänst som andra kan utföra till ett billigare
              pris och därmed om man får använda det ordet prisar sig ur marknaden
              helt enkelt.
            </seg>
            <seg n="61daa968">
              Det kommer att handla om två steg framåt, ett steg bakåt, två
              steg framåt, ett steg bakåt. Man prövar från tid till annan förutsättningarna
              för olika delar av den totala verksamheten. Det tror jag är ett
              framgångsrikt koncept i stället för att göra som ni vill, nämligen
              att i ett svep lägga över hela block på privata entreprenörer
              som ska kunna göra vinst på verksamheten.
            </seg>
          </u>
          <note type="speaker" n="a24ebef3">
            Anf. 71 CHATRINE PÅLSSON (kd) replik:
          </note>
          <u who="chatrine_palsson_7a74c7" xml:id="i-92076651f27609f9-1" n="42d9749e">
            <seg n="b11fd6ad">
              Fru talman! Jag ska försöka begränsa mina frågor till två.
            </seg>
            <seg n="e7126b27">
              För det första: Vad menar Conny Öhman med gräddfil? Jag syftar
              inte på det som vi har till matjessill och potatis utan på gräddfil
              i just det här sammanhanget. Vad är det enligt socialdemokratiskt
              manér?
            </seg>
            <seg n="0a272a09">
              För det andra: Känns det inte, när det gäller dessa frågor, lite
              pinsamt att degradera Vårdförbundet, Läkarförbundet och till viss
              del även Kommunal och LO, och att dessutom degradera både socialdemokratiska,
              vänsterpartistiska, miljöpartistiska och alla andra partistiska
              landstingsledamöter? Hur kan Conny Öhman tro att vi riksdagsledamöter
              alltid förstår bäst och att övriga folkvalda och fackliga organisationer
              inte begriper ett dugg?
            </seg>
          </u>
          <note type="speaker" n="b36ac204">
            Anf. 72 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-2" n="5444fd37">
            <seg n="8c62add8">
              Fru talman! Riksdagen har fastlagt en prioriteringsordning. När
              någon på ett otillbörligt sätt försöker bryta den prioriteringsordningen
              är det att försöka skaffa sig en gräddfil, som jag ser det.
            </seg>
            <seg n="14962cc4">
              När det gäller synen på de fackliga företrädarnas uttalande i
              den här frågan ska man ha klart för sig att de är just fackliga
              företrädare. Deras uppgift är inte att ta ett samhällsansvar över
              hela hälso- och sjukvården. Deras uppdrag är inte att ta ansvar
              för att vi har ett sjukvårdssystem som har kostnadskontroll och
              säga: Så här mycket resurser har vi. De ska utnyttjas på ett effektivt
              och bra sätt. Mer resurser än så här har vi inte för närvarande
              till det här området.
            </seg>
            <seg n="2233b329">
              Det är inte deras uppgift. Vi har en annan uppgift än vad de
              fackliga företrädarna har när det gäller hälso- och sjukvårdssystemet.
              Det kanske även Chatrine Pålsson skulle påminna sig.
            </seg>
          </u>
          <note type="speaker" n="6ed5694d">
            Anf. 73 CHATRINE PÅLSSON (kd) replik:
          </note>
          <u who="chatrine_palsson_7a74c7" xml:id="i-92076651f27609f9-2" n="42d9749e">
            <seg n="0fb4945e">
              Fru talman! Då glömmer vi de fackliga företrädarna. I deras argument
              är det patientperspektivet som i hög grad är utgångspunkten.
            </seg>
            <seg n="e9119b30">
              Landstingsledamöterna har ju ett kostnadsansvar som är oerhört
              tufft. Hur får Conny Öhman det att gå ihop?
            </seg>
            <seg n="33cc053c">
              När det gäller frågan om gräddfiler har vi ett antal idrottsmän
              här i landet som skadar sig av och till. Anser Conny Öhman att
              det är en gräddfil om man får göra en artroskopi dagen efter därför
              att man är viktig i sitt lag? Accepterar i så fall den socialdemokratiska
              majoriteten det?
            </seg>
          </u>
          <note type="speaker" n="199fa4b3">
            Anf. 74 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-3" n="5444fd37">
            <seg n="f756b5b8">
              Fru talman! Den idrottsmannen har ett antal helprivata verksamheter
              som sysslar med just artroscopi att vända sig till. Om vederbörande
              ur egen ficka eller om idrottsföreningen betalar detta till hundra
              procent och går till någon som till hundra procent finansierar
              sin verksamhet med den typen av avgifter är det för mig okej att
              göra på det sättet.
            </seg>
            <seg n="799599ec">
              När det sedan gäller landstingspolitikerna och deras totala kostnadsansvar
              har vi ju faktiskt exempel på landstingspolitiker som inte sett
              sin uppgift på det sättet. Ganska nära där vi nu står har vi ju
              helt nyligen erfarenhet av landstingspolitiker som inte såg sin
              uppgift på det sättet. Det är däremot min förhoppning att alla
              landstingspolitiker verkligen ska se på sin uppgift på det sättet.
            </seg>
            <seg n="da1fd445">
              Landstingspolitikerna är självfallet de som ska fatta besluten
              och de som bäst vet hurdana beslut man ska fatta i olika sammanhang
              i varje län. Här i riksdagen har vi ett ramverk som vi har ansvar
              för, nämligen att ha en hälso- och sjukvårdslag som är styrande
              för verksamheten. Vi kan inte ha en hälso- och sjukvårdslag per
              landsting.
            </seg>
          </u>
          <note n="5a27f88c" type="speaker">
            Anf. 75 ANNE MARIE BRODÉN (m) replik:
          </note>
          <u who="anita_broden_3aa0ec" xml:id="i-8b840b5d746257b4-0" n="39121649">
            <seg n="83e23b3f"/>
            <seg n="cf345f4d">
              Fru talman! Det är intressant att lyssna på Conny Öhman som beskriver
              vad som händer när det är för många som bedriver verksamhet privat.
              Det blir nästan som ett monopol på den privata sidan. Man behåller
              patienterna själv och är inte tillräckligt bra på kostnadskontroll
              och så vidare.
            </seg>
            <seg n="ebe5ea51">
              Det är precis det vi kritiserar den svenska sjukvården för, att
              man har så gott som ett monopol. Vi ser bristen när det gäller
              att optimera resursanvändningen, som Conny Öhman sade. Det borde
              vara ett bekymmer för Socialdemokraterna och vänsterkartellen
              att vi i alltfler rapporter ser att resurserna inte används på
              det optimala sätt som jag förstod att Conny Öhman vill.
            </seg>
            <seg n="b462273c">
              Min första fråga är: Är detta verkligen ett förslag som kommer
              att innebära mer vård för patienter, eller är det bara ideologiska
              skygglappar?
            </seg>
            <seg n="080a2a8c">
              Den andra frågan jag vill ställa handlar om sjukhusbegreppet.
              Jag vet skillnaden på akutsjukhus och sjukhus, men vet Socialdemokraterna
              och de som står bakom det här förslaget hur man ska bena ut vad
              som är sjukhus i Sverige? På våra hearingar i socialutskottet
              är det inte bara de fackliga organisationerna som har kommit med
              varningssignaler. Det är många fler som har kommit till utskottet
              och pekat på detta bekymmer. Hur ska det fungera i praktiken med
              denna lagstiftning?
            </seg>
            <seg n="c71806f0">
              Jag skulle gärna vilja ha en förklaring. Vad är sjukhus, Conny
              Öhman, enligt ert begrepp?
            </seg>
          </u>
          <note type="speaker" n="0619ef67">
            Anf. 76 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-4809c63c0e7caa39-1" n="5444fd37" next="i-aa71200abad62d34-1">
            <seg n="1910e202">
              Fru talman! Det är nog något av en dröm att vi skulle ha optimerad
              resursanvändning. Jag tror att vi har bättre resursanvändning
              i dag än vad vi har haft på flera år i svensk sjukvård. Jag har
              också uppfattningen att det går att göra mer för att ytterligare
              effektivisera resursanvändningen i svensk sjukvård. Det är alldeles
              självklart.
            </seg>
            <seg n="f22dad34">
              Ibland kan nya medicinska behandlingsmetoder hjälpa till för
              att göra detta. Det handlar också om sådant som att man har tillgång
              till den personal man behöver och att det inte är personalbrist.
            </seg>
            <seg n="7ac28a0e">
              Jag tror att resursanvändningen blir bättre och bättre. Det tror
              jag mig kunna säga när man ser på vad som presteras i svensk sjukvård
              i dag.
            </seg>
            <seg n="f4b90e3c">
              Det finns en del som kallar sig sjukhus men som definitivt inte
              är sjukhus, utan en långvårdsklinik eller liknande. I princip
              är väl ett sjukhus någonstans dit en ambulans kan tänkas åka när
              det handlar om att akut ta hand om en svårt sjuk patient.
            </seg>
            <seg n="38ce2efc">
              Jag tror att det kommer att visa sig att frågan om vad som är
              ett svenskt sjukhus är klart överdriven. Jag tror att människor
              har klart för sig vad ett sjukhus är. Om man ser på varje ställes
              verksamhet blir det ganska klart vad som är ett sjukhus och vad
              som inte är ett sjukhus.
            </seg>
          </u>
          <note n="777a1b2f">
            Anf. 77 ANNE MARIE BRODÉN (m) replik:
          </note>
          <u who="conny_ohman_9f8aa1" xml:id="i-aa71200abad62d34-1" n="5444fd37" prev="i-4809c63c0e7caa39-1">
            <seg n="4fd19ca0">
              Fru talman! Det svaret var inte mer klargörande. Conny Öhman
              vet, precis som jag, som gammal landstingspolitiker att det här
              förändras över tid. Det som tidigare var ett sjukhus eller räknades
              som ett sjukhus är inte längre det. Det kanske är ett närsjukhus
              eller en utökad vårdcentral med många fler olika specialiteter.
              Det kommer att bli ett bekymmer. Det har vi fått besked om från
              många olika håll.
            </seg>
            <seg n="d92f1f47">
              När det gäller att optimera resursanvändningen är det många som
              har haft invändningar mot stopplagen. Vår startlag som är berörd
              kommer att visa sig ha mycket bättre effekt bland annat när det
              gäller att optimera resursanvändningen.
            </seg>
            <seg n="b5774a9b">
              Det förvånar mig att man inte tar till sig de synpunkter som
              finns i den rapport som nu pekar på att också sjukskrivningarna
              kommer att bli längre på grund av stopplagen. Möjligheten att
              komma till rehabilitering kommer att försämras. Det svarar både
              små och medelstora företagare, och faktiskt också människor från
              Försäkringskassan både chefer och personaldirektörer. Att man
              inte heller tar det på allvar när man ser hur många som är långtidssjukskrivna
              och faktiskt tvingas in i en förtidspensionering förvånar mig
              mer än mycket annat.
            </seg>
            <seg n="2f2df2c5">
              Vad tänker Conny Öhman och vänsterkartellen göra åt det?
            </seg>
          </u>
          <note type="speaker" n="5a58f4c2">
            Anf. 78 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-4" n="5444fd37">
            <seg n="400dfa4d">
              Fru talman! Anne Marie Brodén börjar med att säga: Är en utökad
              vårdcentral ett sjukhus?
            </seg>
            <seg n="1d2a33cc">
              Självfallet inte. En vårdcentral är en vårdcentral. Den typen
              av frågor tycker jag inte hör hemma i den här debatten, Anne Marie
              Brodén.
            </seg>
            <seg n="ed8ec0ae">
              Samtidigt säger du rakt ut att det ni kallar startlag kommer
              att innebära bättre effektivitet. Bevisa det med någon rimlig
              tankegång. Säg det inte bara rakt ut. Det biter inte på mig. Man
              måste i så fall ha en rimlig tankekedja som indikerar att detta
              ligger inom möjligheternas ram. Att bara påstå det som ett ideologiskt
              mantra löser ju inga problem.
            </seg>
            <seg n="01d26ae4">
              Er inställning är att om den här lagen antas försämras produktiviteten
              i svensk sjukvård. Det finns ingenting som säger det, såvitt jag
              kan förstå. Den produktivitetsförbättring vi har haft de senaste
              åren kommer att fortsätta. Det är jag övertygad om. Det kommer
              att innebära att fler patienter kommer att kunna tas om hand i
              sjukvården. Dessutom får ju, om ekonomin utvecklas positivt, landstingshuvudmännen
              med skatteunderlagstillväxten mer resurser att sätta in som insatsvara
              i sjukvården.
            </seg>
            <seg n="be16aeef">
              Jag tror att det perspektiv som Anne Marie Brodén målar upp med
              ideologiska mantra inte säger någonting om effekten av vare sig
              er startlag eller av den lagstiftning vi har att hantera här i
              dag.
            </seg>
          </u>
          <note type="speaker" n="b33da164">
            Anf. 79 Andre vice talman KERSTIN HEINEMANN (fp) replik:
          </note>
          <u who="kerstin_heinemann_286f2e" xml:id="i-88228d0f1d080caf-1" n="b73585f1">
            <seg n="d7ec9a9d">
              Fru talman! När jag lyssnar på Conny Öhman blir jag lite fundersam
              över om vi i dag talar om samma sak här i kammaren.
            </seg>
            <seg n="2d3ae7b7">
              Conny Öhman tar exempel från Kanada och USA om hur det fungerar
              där, och man har olika system. Vad jag vet har vi kanske två system
              i dag. Vi har det skattefinansierade det gemensamt finansierade
              och någon liten del privat verksamhet dit försäkringspatienterna
              går.
            </seg>
            <seg n="89f01c96">
              Det vi talar om här åtminstone gör jag det, och jag tror att
              mina borgerliga kolleger också gör det handlar om att lägga ut
              en verksamhet på entreprenad från landstingen med alla de villkor
              som man vill och kan ställa upp för att få detta att fungera.
            </seg>
            <seg n="b6d2ea8f">
              Det handlar inte heller om några gräddfiler. Landstingen ställer
              krav så och så många operationer, så och så många patienter på
              medicinavdelning eller vad det nu är och dem måste man uppfylla.
              Gör man inte det uppfyller man inte heller det avtal man har med
              respektive landsting.
            </seg>
            <seg n="95cb346c">
              Därför tycker jag att Conny Öhmans tal här faktiskt är vilseledande.
              Det är inte detta det handlar om. Det handlar om landstingens
              frihet att se till att få ut så mycket vård som möjligt till sina
              medborgare för skattepengarna.
            </seg>
            <seg n="a24809de">
              Det står ingenting i våra motioner om att vi är för gräddfiler.
              Det är ingen av oss som har talat om gräddfiler. Vi har gräddfiler
              i dag, nämligen HSB och alla andra som tecknar privata försäkringar.
              De ska gå till privata vårdgivare, tycker jag. Detta handlar inte
              om privata vårdgivare; det handlar om sjukvård utlagd på entreprenad.
              Där kommer vi kanske att få en stor privat sektor så småningom
              eftersom vi har långa vårdköer och detta med privata försäkringar
              växer. Då får vi två system, det offentligt finansierade och det
              privat finansierade som finansieras genom försäkringar. Jag tycker
              att vi ska vara ärliga när vi diskuterar den här frågan.
            </seg>
          </u>
          <note type="speaker" n="24279b38">
            Anf. 80 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-5" n="5444fd37">
            <seg n="3211e734">
              Fru talman! Men vad är det för fel, Kerstin Heinemann, på att
              ha ett regelverk som reglerar när ett landsting vill lägga ut
              någonting? Vi har inte haft det i svensk sjukvård. Andemeningen
              så länge jag har sysslat med detta har varit att det nog inte
              behövs. Det har dock funnits propåer i debatten om att man vill
              gå utomordentligt långt när det gäller att lägga ut verksamhet.
              Vi har också internationella erfarenheter som talar för att vi
              på något sätt måste reglera detta.
            </seg>
            <seg n="af8b01d3">
              Här finns nu tre regleringar icke universitetssjukhus, icke ett
              sjukhus per landstingsområde och nej till företag med privat vinstutdelning
              och i övrigt nästan en stimulans till non-profit -företag att
              faktiskt utveckla sin verksamhet. Det är ju detta det handlar
              om, Kerstin Heinemann. Det finns alla möjligheter för vilket landsting
              som helst att fundera över var och till vad, inom ramen för denna
              lagstiftning, man vill använda andra krafter för att utveckla
              sin egen hälso- och sjukvård. Det är detta det handlar om.
            </seg>
            <seg n="7df8e102">
              Ert resonemang, om man hårdrar det, är att det inte behövs någon
              reglering över huvud taget av detta i Sverige. Det är i så fall
              andra ytterligheten i detta resonemang. Ni har ju inte föreslagit
              någon som helst reglering av detta. Det ni står för är att det
              är fritt fram att på vilket sätt som helst använda de offentliga
              sjukvårdsresurserna i det här landet. Är det den rätta tolkningen
              av ert nej till den här propositionen och det här betänkandet?
            </seg>
          </u>
          <note type="speaker" n="e87c8d43">
            Anf. 81 Andre vice talman KERSTIN HEINEMANN (fp) replik:
          </note>
          <u who="kerstin_heinemann_286f2e" xml:id="i-88228d0f1d080caf-2" n="b73585f1">
            <seg n="e2063235">
              Fru talman! Jag förstår att Conny Öhman inte har lyssnat så noga
              på vad vi har talat om. Det vi har talat om är att vi faktiskt
              tror på våra landstingspolitiker. Det här klarar de av. Som jag
              sade tidigare tycker jag att detta är en onödig lag att stifta
              här i Sveriges riksdag när vi har landstingspolitiker som är valda
              av medborgarna att sköta den verksamhet när det gäller sjukvården
              som de enligt lag ska sköta, och sköter de den inte avsätts de.
              Det förtroendet tror jag att vi ska ha också på många andra områden
              här i Sveriges riksdag.
            </seg>
            <seg n="449989c5">
              Jag tycker inte att det är vi här uppe i Helsingfors som vet
              bäst i de här frågorna. Jag litar på landstingspolitikerna. De
              kan göra detta, och de som missköter sig avsätts. Det har vi också
              sett hända runtom i landet. Det är alltså inte så som Conny Öhman
              säger.
            </seg>
            <seg n="80b292ab">
              I mitt anförande ställde jag en fråga till bland annat Socialdemokraterna.
              Tycker inte ni att det är bra att vi har många som vill utföra
              vård i Sverige? Har vi råd, med den kösituation vi har i dag,
              att avstå från människor som vill sätta i gång och bedriva vård,
              vård som betalas med våra gemensamma pengar enligt alla regler,
              hälso- och sjukvårdslag, prioriteringsbeslut och alltihop? Har
              vi råd att säga: Nej tack, ni driver verksamheten i fel form,
              ni kan eventuellt göra en vinst och därför får ni inte driva någon
              verksamhet? Tycker Conny Öhman att det är ett bra sätt att se
              till att vården fungerar bättre i Sverige än vad den gör i dag?
            </seg>
          </u>
          <note type="speaker" n="506f7338">
            Anf. 82 CONNY ÖHMAN (s) replik:
          </note>
          <u who="conny_ohman_9f8aa1" xml:id="i-9f52d32fd59e43e4-6" n="5444fd37">
            <seg n="1c32519c">
              Fru talman! Kerstin Heinemann måste förstå att när ingen av de
              fyra borgerliga talare som varit uppe före mig kan skilja på vinst
              och vinstutdelande verksamhet blir jag orolig. Om man inte ens
              kan skilja på dessa fundamenta blir jag orolig.
            </seg>
            <seg n="25a6a4c3">
              Den andra frågan var: Kan man avstå från någon människa som erbjuder
              vårdtjänster? Ja, det kan man, Kerstin Heinemann. Om hundra hudläkare
              i mitt hemlandsting skulle erbjuda sig att starta en hudverksamhet,
              inte sjutton skulle vi kunna säga ja till alla dem och finansiera
              dem. Baksidan av detta, och det är det som borgerliga sjukvårdspolitiker
              har så svårt att förstå, är ju att de skulle ta resurser som skulle
              behövas mycket bättre inom något annat vårdområde. Det är det
              som är verkligheten för en sjukvårdspolitiker som vill ta fullt
              ansvar och i fullt ansvar inkluderas kostnadskontroll över verksamheten,
              Kerstin Heinemann. Det är förvånande att en folkpartist som har
              fyra års Helsingforssverksamhet med sig i bagaget inte förstår
              att en av de viktiga komponenterna i hälso- och sjukvården är
              att ha kostnadskontroll över verksamheten.
            </seg>
          </u>
          <note type="speaker" n="f266817a">
            Anf. 83 INGRID BURMAN (v):
          </note>
          <u who="ingrid_burman_e2fe1d" xml:id="i-9ec3278d63cc923f-0" n="f63730a2">
            <seg n="881fa3ba">
              Fru talman! Egentligen är det femte gången vi diskuterar detta
              med driftsformer i riksdagen och i socialutskottet. Hösten 2000
              införde vi en lag om akutsjukhus, och då hade vi tre debatter.
              Vi hade en remissdebatt, vi hade en debatt i december och vi hade
              en återremiss med ytterligare en debatt. Den 26 april hade vi
              en remissdebatt om detta. Nu är vi här i den femte debatten.
            </seg>
            <seg n="dbac8841">
              Inför den här debatten funderade jag på vad jag skulle säga som
              inte var sagt tidigare. Det var lite svårt att komma på något.
              Nu har jag lyssnat på vad andra har sagt, och jag tror att jag
              lite grann ska kommentera det jag hört i debatten i stället för
              att läsa upp något gammalt anförande.
            </seg>
            <seg n="995069ac">
              Jag har hört att man i denna debatt talar om den här lagen som
              någonting som inte borde komma till därför att det kommer att
              kväva så mycket. Men den här lagen säger, precis som Conny Öhman
              sade, några saker. Den säger först och främst att non-profit -verksamhet
              reglerar vi inte. Den kommer att finnas i samma utsträckning som
              tidigare kanske i en utökad utsträckning; vi får se. Den säger
              också att privata lösningar är helt okej. De finns i dag, och
              de kommer att finnas efter den här lagen. Vill man starta ett
              sjukhus, en primärvårdcentral eller en mottagning av något slag
              är det okej.
            </seg>
            <seg n="5fbbcba8">
              Men vad säger lagen mer? Jo, den säger att om man finansierar
              sjukhus med skattemedel ska de pengar som används gå till sjukvården.
              Den säger, precis som Conny Öhman sade och här blev jag också
              väldigt förvånad när jag lyssnade på de fyra borgerliga partierna
              att det är fullständigt okej med vinst. Gör mycket vinst, om ni
              får entreprenad av ett landsting, men ni får inte dela ut den
              till ägarna! Den ska återgå till och investeras i sjukvården.
              Ni kan köpa nya röntgenutrustningar, ni kan höja lönerna det skulle
              jag gilla om man gjorde och ni kan göra mycket. Men tanken är
              inte att de skattemedel som medborgarna i Sverige betalar för
              att ha tillgång till en god sjukvård ska gå till aktieägarnas
              fickor i Sverige, i Schweiz, i England eller hur nu bolaget är
              konstruerat. Det säger lagen.
            </seg>
            <seg n="098b797c">
              Är det här då en onödig lag? som någon sade. Nej, jag tycker
              inte det. Jag tycker att det är ganska bra att vi skapar en lag
              som visar strukturen för svensk sjukvård och de villkor som ska
              finnas när landsting lägger ut saker på entreprenad. Jag tror
              att det är viktigt, precis som tidigare talare har sagt, att de
              stora universitetssjukhusen inte ska läggas ut. Det är också viktigt
              för sjukhusstrukturen i landet att det finns ett sjukhus i varje
              län och i varje landsting som är i offentlig drift. Det handlar
              om att ha en sjukhusstruktur i landet, och det tror jag är väldigt
              viktigt.
            </seg>
            <seg n="f9f84f8d">
              Sedan säger den här lagen att man inte ska blanda försäkringsfinansierad
              och skattefinansierad vård, det som ibland uttrycks som gräddfil
              och som inte är gräddfilen till matjessill utan en annan form
              av gräddfil. Finns det en risk med detta, eller är det här också
              onödigt? som några har sagt.
            </seg>
            <seg n="93407c16">
              Det här är som sagt den femte debatten så jag gick tillbaka och
              tittade på vad som sagts tidigare. Då hittade jag det jag själv
              sade i debatten i december år 2000. Det hade jag tagit ur en tidning.
              Jag sade så här: Det finns också en och annan moderat som börjar
              reagera när privatiseringarna går för långt. Folke Schött, Moderaterna,
              har reagerat på att Karolinska sjukhuset nu påbörjat förhandlingarna
              med försäkringsbolaget Skandia och Skandia Link. Ni hör att det
              här var förra mandatperioden. Det var borgerligt styre. Utöver
              vad som hände med ekonomin i landstinget i Helsingfors hände det
              andra saker också. Det här handlade om försäkringsbolaget Skandia
              Link, Skandia Life Line, och ett avtal med ortopedpatienter med
              privata försäkringar. Till och med han började prata om en viss
              gräddfil och så vidare. Det här stod i medierna då.
            </seg>
            <seg n="6a4f9013">
              Är det onödigt att reglera tillkomsten av gräddfiler eller är
              det någonting som behövs? Vi vet att det har varit på gång. Vi
              har sett ett moderatlett landsting förra mandatperioden till och
              med reagera över att man börjar med det här. Så jag tror att det
              är ganska nödvändigt att vi pekar på att vi inte ska blanda. Vi
              ska inte låta försäkringspatienter gå före i ortopedköer och så
              vidare. Det här är en viktig spelregel om vi vill behålla prioriteringsordningen
              i svensk hälso- och sjukvård i fortsättningen, och det tror jag
              att jag hittills inte har hört någon tala emot. Det är motivet
              till att den texten finns här.
            </seg>
            <seg n="80d9ba6f">
              Jag tror att det var Chatrine Pålsson som talade om att vi skrämmer
              med marknaden och att vi skjuter skrämskott i den här debatten.
              Men så lyssnade jag till Chatrine Pålsson, och vad säger hon?
              Jo, hon säger: Jag tror att alla vill välja mellan Domus och Konsum,
              Ica, Vivo och Willys eller vad de nu heter. Hon jämför sjukvården
              med en marknad där hon säger att människor ska vara kunder och
              så ska vi gå och plocka lite grann. Men sjukvården är inte en
              marknad. Sjukvården kan inte vara en marknad. Sjukvården ska inte
              vara en marknad, och detta av många anledningar.
            </seg>
            <seg n="62c9c05d">
              Kostnadskontroll, säger Conny Öhman. Jag kan dela den uppfattningen.
              Men det handlar också om att patienten är i underläge i sjukvården.
              Man har inte den kunskap som gör att man kan välja mellan alla
              de här sakerna. Det är ingen marknad man kan reglera på det sättet.
            </seg>
            <seg n="f1023360">
              Det andra som det handlar om, där jag tror att jag också hade
              ett citat sist, som jag tyvärr inte hittar nu, är vad som ska
              styra tillväxten när det gäller sjukvården. Vad är det som ska
              styra tillväxten? Är det, som Conny Öhman sade, hundra hudläkare
              eller är det en annan typ av behov, en prioriteringsordning, som
              styr? Ska tillväxten styras av att väldigt många människor vill
              ha en viss typ av skönhetsoperation, och så ska väldigt många
              etablera sig på det området, eller ska det styras av behovet utifrån
              var man är i vår prioriteringsordning? På en marknad styrs tillväxten,
              där marknaden växer, av andra saker än den behovsprioritering
              vi hittills har lagt som grund i den svenska sjukvården.
            </seg>
            <seg n="e030297b">
              När vi talar om marknadens nackdelar i samband med sjukvården
              tror jag inte att det handlar om att skjuta skrämskott eller att
              måla svarta bilder. För mig är det en realitet att det är skillnad
              mellan sjukvård och marknad. Och jag upplevde att Chatrine Pålsson
              jämförde sjukvården med marknaden.
            </seg>
            <seg n="55405b88">
              Ett annat argument som jag tror att man också ska lyfta fram
              och driva handlar just om vad som händer när det blir många privata
              aktörer. Jag vill liksom Conny Öhman dra paralleller med USA.
              Vi vet att man där använder en mycket större andel av BNP till
              sjukvård och har en mycket sämre sjukvård än vi har i Sverige.
              I Sverige har vi internationellt sett en relativt bra sjukvård.
              Vi står oss väl. Den andel av BNP som vi använder till sjukvården
              får vi ut väldigt mycket av.
            </seg>
            <seg n="9e337b04">
              Hur kan det komma sig? Ser vi på vad som händer i till exempel
              USA märker vi att när man kommer till ett sjukhus får sjukhuset
              betalt när patienten skickas i väg på en rad undersökningar, labundersökningar,
              röntgenundersökningar och så vidare. Det blir pengar i fickorna
              på dem som driver sjukhuset.
            </seg>
            <seg n="f8ab9c13">
              Vad händer i Sverige, när vi har sjukhusen i offentlig drift?
              Det kommer patienter och de får förhoppningsvis de undersökningar
              de behöver, varken mer eller mindre, och detta ryms inom budgeten.
              Det finns inget kostnadsdrivande inslag i det sätt som vi driver
              våra sjukhus på i Sverige.
            </seg>
            <seg n="09071d72">
              Jag menar att det här är ett väldigt bra förslag till lag som
              vi nu lägger fram för riksdagen. Den här lagen skapar spelregler
              för hur sjukvården ska bedrivas i Sverige. Den säger att man kan
              lägga ut saker på entreprenad, men om man gör det ska vinsten
              återinvesteras i vården. Den säger att det i varje län ska finnas
              ett landstingsdrivet sjukhus, och den säger att universitetssjukhusen
              ska stanna kvar i samhällelig drift.
            </seg>
            <seg n="014d82d2">
              Är detta att köra över det kommunala självstyret? Nej, det är
              det inte. Vi har sedan tidigare en rad lagar. Vi har skollagar
              som reglerar hur skolan ska styras och vad som ska hända där utan
              att det betraktas som att vi kör över det kommunala självstyret.
              Att vi sätter upp spelregler för vilka ramar man ska bedriva sjukvården
              inom kan knappast betraktas som det heller.
            </seg>
            <seg n="215e216e">
              Jag gick som sagt tillbaka inför den här debatten, och jag såg
              att förra gången när vi hade en helt annan, mer långtgående lagstiftning
              lämnade vi det för yttrande till näringsutskottet och till konstitutionsutskottet
              liksom till en rad organisationer. Alla kom fram till samma uppfattning.
              Det här var inte att köra över det kommunala självstyret ens med
              den mycket mer långtgående lagstiftningen.
            </seg>
            <seg n="7b3f6921">
              Det är klart att varje gång vi stiftar en lag är det ett ingrepp
              i ett kommunalt självstyre. Det är socialtjänstlagen, det är egentligen
              hälso- och sjukvårdslagen, eftersom den sätter upp regler, det
              är skollagen och så vidare.
            </seg>
            <seg n="33315daf">
              Det här är min bedömning, och när jag gick tillbaka och tittade
              på andra instansers bedömning såg jag att det också är fullständigt
              inom ramen för att ha stor respekt för det kommunala självstyret
              och även stor handlingsfrihet för de landstings- och kommunalråd
              som finns och verkar där.
            </seg>
          </u>
          <note n="2b4749f6">
            Med det, fru talman, yrkar jag bifall till förslaget i betänkandet
            i dess helhet och avslag på alla motioner.
          </note>
          <note type="speaker" n="b718a358">
            Anf. 84 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-3" n="f60d288c">
            <seg n="f0f4e757">
              Fru talman! Jag är jättebesviken på Ingrid Burman. Vid förra
              remissdebatten var det glöd och engagemang. Det var det roligaste
              anförande jag har hört från Ingrid Burmans sida. I dag saknas
              även från hennes sida glöden, engagemanget, visionerna och framtidsidéerna.
              Det är vad hälso- och sjukvården behöver.
            </seg>
            <seg n="6d8b4b2c">
              Jag tycker också att det är mycket intressantare att få reda
              på vad Ingrid Burman vill själv, vad Vänsterpartiet vill, i stället
              för att höra de här kommenterande synpunkterna. Därför skulle
              jag vilja ställa samma fråga som jag har ställt till de andra.
              Nu ger jag Ingrid Burman chansen att inför riksdagen och svenska
              folket tala om vilka konkreta åtgärder Vänsterpartiet vill vidta
              för att stimulera alternativa driftsformer, de som nu inte stoppas
              genom stopplagen utan de övriga.
            </seg>
            <seg n="6163af69">
              Vad är intentionerna med den här kontrollstationen 2009 egentligen?
              Är det det som Ingrid Burman kommenterade i tidningarna innan
              förhandlingarna var klara, att det var en besvikelse att inte
              primärvården ingår. Det borde den egentligen ha gjort, men vi
              kom inte längre. Jag tycker att det skulle vara intressant att
              få en kommentar.
            </seg>
            <seg n="4dd122d3">
              Ingrid Burman är duktig på att bereda ärenden i utskottet. Men
              kan vi få ett besked från majoriteten om vad som gäller för sjukhusbegreppet?
              Är det en, två eller alla kliniker? Hur är det med Värmlands läns
              landsting? Ta det som en konkret fråga från min sida.
            </seg>
            <seg n="2478ee5e">
              Ser inte Vänsterpartiet som åtminstone på förstamaj pratar om
              fördelar av och vikten av jämställdhet, där vi har samma uppfattning
              några jämställdhetsfördelar med ökad mångfald?
            </seg>
          </u>
          <note type="speaker" n="60bbccb7">
            Anf. 85 INGRID BURMAN (v) replik:
          </note>
          <u who="ingrid_burman_e2fe1d" xml:id="i-9ec3278d63cc923f-1" n="f63730a2">
            <seg n="69e0a7bd">
              Fru talman! Jag är jättebesviken på Kenneth Johansson. Jag är
              besviken bland annat därför att han står bakom en lag som gör
              det möjligt att utmana vårdtagare att ta över saker och ting.
              Därmed bryter Kenneth Johansson vårdkedjan, etablerade vårdformer
              och så vidare. Jag förstår inte alls hur utmaningsrätten i stopplagen
              är tänkt att tillämpas. Jag trodde att Kenneth Johansson och Centerpartiet
              stod för att ha långvariga kontakter och så vidare. Jag ser det
              som en cirkus med byten i den takt man blir utmanad till exempel
              vårdcentraler. Det kan Kenneth Johansson svara på.
            </seg>
            <seg n="f3ab019c">
              Jag ska försöka svara på frågorna. Vad vill Vänsterpartiet? Vi
              vill ha regler för hur sjukhusstrukturen ska vara. Vi tycker att
              det är relativt bra.
            </seg>
            <seg n="6f777226">
              Tycker vi att sjukvården behöver utvecklas mer? Ja. Vi tycker
              entreprenader är intressanta. Vi har sett att det är ganska stora
              problem med dem. När entreprenader läggs ut på personal en enhet
              är man ute i ett upphandlingsförfarande, och då är man inne på
              den privata marknaden och så vidare. Därför välkomnar vi översynen
              av vilka hinder som finns för den typen av verksamhet. Vi kan
              tänka oss det därför att vi tror att det är bra att vi hittar
              former där besluten kommer nära personalen. Det kan vara budgetansvar
              och så vidare. Vi tittar gärna nyfiket vidare på det.
            </seg>
            <seg n="62fd6b84">
              Däremot är vi inte alls nyfikna på att öppna marknaden för vinstintressen.
            </seg>
          </u>
          <note type="speaker" n="e7f42e11">
            Anf. 86 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-4" n="f60d288c">
            <seg n="05434750">
              Fru talman! Jag konstaterar att Ingrid Burman inte har förstått
              vad vi föreslår när det gäller utmaningsrätt. Det handlar inte
              om något annat än att man som personal i en försöksverksamhet
              ska kunna säga att man har byggt upp en kompetens, att det finns
              en vilja och förutsättningar att utmana den offentliga verksamheten,
              att driva verksamheten på entreprenad under avtalsenliga former.
              Det är det som vi menar med en utmaningsrätt. Vi tycker att det
              är ett spännande försök.
            </seg>
            <seg n="dc5ae662">
              Sedan var det frågan om mångfalden. Det är bra med entreprenad.
              Jag bockar av en grej på vår lista med förslag till åtgärder.
              Jag tog upp fler förslag. Jag tog upp avknoppning, lagen om offentlig
              upphandling och övriga saker. Entreprenad är en sak. Det är bra.
              Men finns det mer?
            </seg>
            <seg n="32283e6e">
              Jag fick inget som helst svar av Ingrid Burman när det gäller
              definitionen av sjukhus. Konkret finns närsjukvårdskonceptet i
              Värmland, både primärvård och slutenvård. Är det okej med stopplagen?
              Kan vi inte få ett klart besked? Är det okej om en verksamhet
              har en, två eller kanske alla kliniker utlagda på entreprenad?
              Ja eller nej?
            </seg>
            <seg n="b3722412">
              Det är så spännande med jämställdheten. Jag ser att mångfalden
              ger stora möjligheter i en kvinnodominerad verksamhet att välja
              arbetsgivare, kanske få en bättre löneutveckling, att få en ökad
              delaktighet i verksamheten. Varför ska man förhindra det? Jag
              ser det som en möjlighet i ett viktigt jämställdhetsarbete. Varför
              inte bejaka det, Ingrid Burman?
            </seg>
          </u>
          <note type="speaker" n="d1d80134">
            Anf. 87 INGRID BURMAN (v) replik:
          </note>
          <u who="ingrid_burman_e2fe1d" xml:id="i-ee1d2aaa98b085b8-0" n="f63730a2" next="i-e185570393c6c80a-0">
            <seg n="8d8fdf8c">
              Fru talman! Jag ska försöka hinna med så mycket som möjligt.
              Det är frågan om kontinuitet och utmaningsrätt att utmana landstinget,
              antar jag.
            </seg>
            <seg n="86f16339">
              Jag har ibland problem med Centerpartiet när det gäller synen
              på det landstingskommunala självstyret. Ibland när vi stiftar
              lagar urholkar vi något, och då är det fult. Ibland är det berättigat
              med lagar. Mitt problem nu är att landstingen inte ska ha möjlighet
              att bestämma över sin verksamhet längre. Blir man utmanad av en
              personalgrupp ska man släppa och avknoppa det hela. Hur stämmer
              det överens med synen på det kommunala och landstingskommunala,
              bestämmanderätten, planeringsmöjligheterna, kostnadseffektiviteten?
              Hur stämmer det överens om inte hela personalen är med? Jag får
              inte det här att gå ihop. Kenneth har tyvärr ingen talartid kvar
              för att svara. Därför ska jag släppa den tråden just nu och återkomma
              senare.
            </seg>
            <seg n="e8b32cc6">
              Sedan är det sjukhusbegreppet. När vi hade den gamla lagen om
              akutsjukhus sade vi att det här måste utredas vidare. Sedan har
              man tittat på frågan. Tidigare talare har sagt att sjukhusbegreppet
              förändras hela tiden. Därför kan man juridiskt inte säga att det
              är det här eller det där om inte lagen ska ändras varje halvår
              eller varje kvartal.
            </seg>
            <seg n="15501b6c">
              Vi kan konstatera att sjukhusbegreppet används redan i ett stort
              antal lagar. I verkligheten har det aldrig varit något problem.
              Ska vi då gå in och definiera sjukhus med att det ska vara ambulansintag
              eller något annat och sedan ändras verkligheten? Eller ska det
              tillåtas vara samma flytande begrepp som juridiskt faktiskt har
              fungerat i många år och aldrig har ställt till med problem? Vi
              kom fram till i diskussionerna att så får det vara. Det finns
              redan använt i lagen, och vi kommer att använda det med samma
              definition i fortsättningen.
            </seg>
          </u>
          <note n="c8a02787">
            Anf. 88 ANNE MARIE BRODÉN (m) replik:
          </note>
          <u who="ingrid_burman_e2fe1d" xml:id="i-e185570393c6c80a-0" n="f63730a2" prev="i-ee1d2aaa98b085b8-0">
            <seg n="4436571e">
              Fru talman! Jag börjar med att säga samma sak som min företrädare.
              Vid föregående tillfälle var Ingrid Burman engagerad, nästan arg
              och ganska upprörd men väldigt engagerad. Nu förstår jag att det
              läge som man var i då, mitt i en förhandling och det var känsligt
              om det här verkligen skulle bli en lag, har försvunnit, och nu
              har Vänstern vunnit och fått igenom att privata initiativ ska
              stoppas.
            </seg>
            <seg n="2d782fa7">
              Om lagen hade funnits tidigare hade naturligtvis inte S:t Göran,
              Lundby eller Simrishamn blivit verklighet på det sätt de är i
              dag. Just i dag har vi fått en skrift från S:t Göran som beskriver
              deras kvalitetsarbete. Det är de som ofta är ute på kvalitetsmässor
              runtom i Sverige och lär andra om hur de arbetar med kvalitetsfrågor.
              De ligger längst fram. Inte nog med att de ligger längst fram
              när det gäller personalpolitik och bemötande av patienter samt
              också på kvalitetsområdet, ligger de också bra mycket lägre när
              det gäller att använda skattepengar för samma utförd vård.
            </seg>
            <seg n="62630396">
              Vad har Ingrid Burman egentligen för uppfattning om privat vård?
            </seg>
            <seg n="9b07f10d">
              Den andra frågan handlar om sjukhuset. Jag tycker inte att det
              är ett bra eller tillräckligt svar när det i denna lagtext handlar
              om att avgränsa begreppet sjukhus så tydligt. Hur kan Ingrid Burman
              vara nöjd med att inte ha ett bättre svar på vad sjukhus är?
            </seg>
          </u>
          <note type="speaker" n="3f715272">
            Anf. 89 INGRID BURMAN (v) replik:
          </note>
          <u who="ingrid_burman_e2fe1d" xml:id="i-9ec3278d63cc923f-2" n="f63730a2">
            <seg n="cb908811">
              Fru talman! Jag är inte nöjd, men vad jag har förstått har det
              inte gått att komma längre. Jag skulle inte stå för en definition
              som innebär att vi räknar antalet dörrar, sängar och så vidare.
              Det är helt omöjligt att lagstifta på det sättet.
            </seg>
            <seg n="6609bb0d">
              Jag skulle gärna se att man fortsätter att titta på detta och
              återkommer om det visar sig nödvändigt. Jag tror inte att det
              kommer att göra det. Precis som Conny Öhman sade tror jag att
              man i verkligheten vet ganska väl vad detta handlar om. Annan
              lagstiftning har använt sig av sjukhusbegreppet, och det har fungerat
              bra. Vi har inte sett några tolkningsfrågor. Men behövs det, menar
              jag att vi måste ta ansvaret och återkomma till frågan.
            </seg>
            <seg n="8c43e90e">
              Jag var en av dem som lyfte in denna fråga i direktiven till
              utredningen. Så långt jag har försökt sätta mig in i frågan kan
              jag inte se att det i dag går att komma längre. Men det kan vara
              väl värt att återkomma till det.
            </seg>
            <seg n="629bb5a6">
              Den här lagstiftningen stoppar inte privata initiativ, som Anne
              Marie Brodén felaktigt sade. Den här lagstiftningen stoppar bolag
              som har vinstutdelning.
            </seg>
            <seg n="478fe0b8">
              Skulle det här då i förhållande till S:t Göran ha satt några
              gränser? Om S:t Göran vill jobba med sjukvård, med att utveckla
              kvaliteten, sprida kunnande och så vidare, och om S:t Göran vill
              driva detta på entreprenad och få vinst som man återinvesterar
              i verksamheten för att utveckla sjukvården, är inte det här något
              hinder. Hindret är om S:t Göran vill driva sjukvård för att få
              pengar att ge till aktieägare som sitter i Schweiz eller var de
              nu sitter.
            </seg>
            <seg n="b389b607">
              Det var inte svar på hela frågan, Anne Marie Brodén. Jag är ledsen
              för det, men talartiden tog slut. Du får upprepa den.
            </seg>
          </u>
          <note n="c7910a2b" type="speaker">
            Anf. 90 ANNE MARIE BRODÉN (m) replik:
          </note>
          <u who="anita_broden_3aa0ec" xml:id="i-8b840b5d746257b4-1" n="39121649">
            <seg n="83e23b3f"/>
            <seg n="f8b9cd86">
              Fru talman! Jag tycker att det är bra att Ingrid Burman är ärlig
              och säger att det inte riktigt går att definiera begreppet sjukhus.
              De som har svarat på remissen säger att detta är ett gammalt begrepp
              som inte är förenligt med dagens sjukvård, där vi pratar om närsjukvård
              och vårdkedja och där vi förändrar sjukvården hela tiden. Det
              gamla begreppet sjukhus känns omodernt, och det handlar mer om
              byggnader än om vårdens innehåll. Därför är det ännu mer olyckligt
              att denna lagtext lutar sig på begreppet sjukvård, när det känns
              ganska omodernt.
            </seg>
            <seg n="c5eecd94">
              Tillbaka till min fråga. Ja, man kan ha olika funderingar på
              det här med privata alternativ. Jag uppfattar precis vad som står
              i lagtexten och vad som gäller i dag. Men när man åker runt i
              Sverige uppfattar man också att vänsterkartellen inte vill ha
              privata alternativ över huvud taget.
            </seg>
            <seg n="6ca6bec2">
              Frågan är ställd tidigare: Vad tycker Ingrid Burman och Vänsterpartiet
              om primärvårdsverksamhet som ska läggas ut på entreprenad? Vad
              tycker Vänsterpartiet om punkten 2009, som står här? Innebär det
              att även primärvården ska vägas in i stopplagen just för att det
              är så svårt att definiera sjukhus? Är det egentligen det vi ska
              läsa ut i den kontrollstation som ska upprättas 2009?
            </seg>
            <seg n="3dfc7418">
              Oron finns runtom i landet. När man reser möter man också väldigt
              många nej från dina kolleger till dem som vill driva primärvårdsverksamhet
              på entreprenad.
            </seg>
          </u>
          <note type="speaker" n="1d384f80">
            Anf. 91 INGRID BURMAN (v) replik:
          </note>
          <u who="ingrid_burman_e2fe1d" xml:id="i-9ec3278d63cc923f-3" n="f63730a2">
            <seg n="e79c9bea">
              Fru talman! Vänsterpartiets syn är ganska klar: Vi vill att merparten
              av sjukvården ska bedrivas i offentlig regi. Vi tycker att det
              är demokratiskt. Vi tycker att vi har en genomsynlighet i detta
              jämfört med bolag och så vidare. Det går bra att planera. Vi tycker
              att andra driftsformer enbart ska vara ett komplement.
            </seg>
            <seg n="cc0a9764">
              Det är inte alls förvånande att mina kolleger ute i landstingen
              i första hand ser till att primärvården är i offentlig regi och
              att det är en mindre andel som går ut på entreprenad. De följer
              nog Vänsterpartiets politik ganska bra.
            </seg>
            <seg n="e3437605">
              Kontrollstationen står där just för att vi ska se vad som händer
              när vi säger att vi inte ska ha vinstutdelande bolag som driver
              sjukhusen. Kommer då det som normalt skulle vara sjukhusvård,
              alltså utöver den medicinska utvecklingen, att föras över till
              öppenvård? Det är det vi alla vill, det vi blir glada för och
              det vi bejakar. Men kommer man att föra över andra delar också
              för att försöka kringgå den här lagstiftningen, som är relativt
              öppen till sin form? Det är det kontrollstationen ska se över.
              Det tror jag också står ganska uttryckligt i propositionen.
            </seg>
          </u>
          <note type="speaker" n="443f31ec">
            Anf. 92 JAN LINDHOLM (mp):
          </note>
          <u who="jan_lindholm_47d961" xml:id="i-28bef6e4604116b9-0" n="80d1f68c">
            <seg n="94711202">
              Fru talman! Politik är inte enkelt. Det förstår man när man lyssnar
              på debatten. När politiker till exempel beslutar att bygga en
              väg runt ett samhälle förlorar vissa sitt skyltläge medan andra
              förlorar sina svampmarker. Alla beslut har fram- och baksidor.
            </seg>
            <seg n="6c26d4de">
              Naturvetarna brukar säga att ingenting försvinner men att allting
              sprider sig. Det är ganska påtagligt när man pratar om miljöfrågor.
              Att allt på något sätt hänger samman tycks ändå för många vara
              okänt.
            </seg>
            <seg n="4d07772f">
              Att valet av driftsformer inom vårdsektorn får återverkningar
              på utbildningssystemet kanske de flesta inser. Men att det får
              effekter i form av förändrade koldioxidutsläpp och på belastningen
              av svårt nedbrytbara substanser i våra vattendrag kanske inte
              är lika enkelt att förstå. Men självklart är det på det sättet
              om man bara orkar lägga pusslet hela vägen.
            </seg>
            <seg n="47ef83fe">
              Miljöpartiets idé om hur politik ska drivas och samhället utvecklas
              kan sammanfattas i begreppet helhetssyn. Våra lösningar tillåter
              inte att man hanterar samhällets olika byggstenar separat, var
              för sig, utan att se till hur de påverkar varandra.
            </seg>
            <seg n="04f92289">
              Sjukhus måste betraktas som infrastruktur. Tunga infrastrukturkomponenter
              utgör en sorts naturliga monopol i sin omgivning. På samma sätt
              som en motorväg eller en järnväg mellan två orter i det närmaste
              utesluter byggandet av nya motorvägar eller järnvägar mellan dessa
              orter, utesluter ett sjukhus, nästan helt, bygget av ett nytt
              sjukhus i sin närhet. Därför kan inte renodlade marknadslösningar
              hantera naturliga monopol så att de ger långsiktigt låga kostnader.
            </seg>
            <seg n="9765cafb">
              Min utgångspunkt är därför det centrala i betänkandet Vårda vården
              , nämligen att formerna för upphandling och avtal med privata
              entreprenörer måste styras av ett regelverk som gör det uppenbart
              att en antagen entreprenör förlorar vid nästa upphandling om någon
              annan vid det tillfället presenterar en för landstinget förmånligare
              kalkyl. Om upphandling inte leder till byte av entreprenörer finns
              det ju risk att orsaken kan vara en marknadsuppdelning mellan
              företag som definitivt inte gynnar det offentliga. Glöm inte NCC-
              och Skanska-skandalen! Om verklig konkurrens föreligger är det
              inte heller fel om någon entreprenör tvingas ställa in betalningarna
              och gå i konkurs.
            </seg>
            <seg n="b6f78250">
              Om entreprenörerna med lätthet alltid klarar att leverera den
              överenskomna verksamheten är risken stor att det offentliga betalar
              ett överpris. Sak samma gäller om entreprenören har möjlighet
              att erbjuda mycket förmånligare löner än tidigare. Även då finns
              det risk för att det inte har förelegat någon verklig konkurrens
              under upphandlingen.
            </seg>
            <seg n="6206de49">
              Jag vill alltså inte se en utveckling där några få företag delar
              upp Sverige i ett antal privata regionala vårdmonopol. Grundläggande
              för att förhindra den utvecklingen är att själva sjukhusen förblir
              i offentlig kontroll. Om exempelvis Astra Zeneca eller något annat
              läkemedelsbolag ägde S:t Göran skulle ingen annan entreprenör
              än den som Astra Zeneca godkände kunna driva det sjukhuset åt
              Helsingforss läns landsting. Det skulle förmodligen i ett sådant
              läge vara oerhört svårt för landstinget att pressa vårdkostnaderna
              och i det närmaste omöjligt att påverka val av vårdmetoder.
            </seg>
            <seg n="15c53565">
              Mot den bakgrunden kanske det kan vara lite enklare att förstå
              varför jag anser att det kan vara skillnad i utsläppsprofil i
              recipienten beroende på val av entreprenör.
            </seg>
            <seg n="98b61d1a">
              Privata företag kan, i enlighet med propositionen, självklart
              bygga egna sjukhus och ta äkta risker. Det står dem fritt att
              lägga anbud på olika vårduppdrag som de vill erbjuda det offentliga.
              De kan driva en hård marknadsföring, och det är helt okej om de
              i det läget även delar ut vinster. Privata vårdgivare som arbetar
              med egna resurser och är beredda att ta verkliga risker har ingen
              anledning att se negativt på den nu föreslagna regleringen. För
              dem finns alla möjligheter att utvecklas. Inom den idéburna sektorn
              finns ett antal sådana företag.
            </seg>
            <seg n="fa950aae">
              Den här regleringen har bland annat till syfte att förhindra
              osund konkurrens. Ett av flera syften är nämligen att den entreprenör
              som åtar sig att driva ett komplett sjukhus med offentliga medel
              inte ska kunna använda den resurs som han då förfogar över och
              förvaltar för att producera subventionerade tjänster som då riskerar
              att konkurrera ut de privata sjukhusen.
            </seg>
            <seg n="ad86d6e5">
              Ni har säkert alla många gånger hört svenskt näringsliv kritisera
              kommunala parkförvaltningar, energibolag och gatukontor och så
              vidare när de någon gång tar uppdrag utanför den kommunala verksamheten.
              Hur noggrant man än särredovisar sådana uppdrag, och till och
              med visar varför de ibland går med förlust och varför de ibland
              går med vinst, kritiseras de alltid av näringslivet för att dumpa
              eller förstöra marknaden för privata företag.
            </seg>
            <seg n="3e88baf8">
              Situationen i det här fallet är exakt densamma, när ett helt
              sjukhus övertas, även om operatören är privat. Den offentliga
              resursen får inte användas för att snedvrida marknaden. Om det
              är en sopmaskin eller en operationssal som står oanvänd på natten
              gör ingen skillnad. Den offentligt ägda resursen riskerar att
              skada den privata marknaden om den tillåts nyttjas för att subventionera
              kommersiell verksamhet. Det förhindrar den här regleringen, och
              det borde näringslivets företrädare egentligen bejaka.
            </seg>
            <seg n="531d431e">
              Fru talman! Propositionen Driftsformer för offentligt finansierade
              sjukhus har utsatts för en omfattande ideologisk kritik. Oppositionen
              har ägnat stor energi åt att formulera ideologiska argument i
              brist på konkreta och praktiska. Man har då tvingats påstå en
              del saker om förslaget som inte är korrekta.
            </seg>
            <seg n="ccd258e3">
              Oppositionen påstår exempelvis att förslaget hindrar all användning
              av privata entreprenörer inom den högspecialiserade vården, vilket
              ju inte är sant. Det är fortfarande upp till det enskilda landstinget
              att besluta om huruvida man vill köpa handkirurgi eller hjärtoperationer
              eller någon annan specialistvård från den som har sådant att erbjuda.
              Det man inte tillåts göra är att avskaffa sin egen förmåga att
              utföra de här tjänsterna, som en säkerhet, eftersom ingen kan
              garantera att det alltid kommer att finnas sådana prisvärda tjänster
              att köpa på marknaden. Eftersom landstingen är skyldiga att tillhandahålla
              vård anser vi att de måste ha en viss egen förmåga att också producera
              den. Man kan inte till hundra procent lita på en konjunkturkänslig
              och på olika sätt nyckfull marknad.
            </seg>
            <seg n="8994998b">
              Vidare påstår oppositionen i sin motion att man med förslaget
              motsätter sig att privat kapital kommer den offentliga sektorn
              till del. Det påståendet visar på en total missuppfattning. Just
              i de entreprenadförhållanden som gynnas av den här lagstiftningen,
              nämligen när landstingen väljer att köpa tjänster av privata vårdgivare
              som driver egen verksamhet, kommer ju de privata investeringarna
              det offentliga till del.
            </seg>
            <seg n="deff9b71">
              I de fall där hela sjukhus lämnas över till privata vårdgivare
              för att drivas med offentlig finansiering ska det ju inte förekomma
              några privata investeringar, eftersom sådana investeringar riskerar
              att ge låsningar och snedvrida konkurrensförhållandena vid en
              framtida upphandling. När det gäller de sjukhus som landstinget
              avser att behålla i sin organisation, vare sig man driver dem
              i egen regi eller med hjälp av entreprenörer, måste landstinget
              självklart självt ansvara för alla investeringar. Annars är det
              en omöjlighet att skapa verkliga konkurrensförhållanden mellan
              olika entreprenörer när det är dags att göra en ny upphandling.
            </seg>
            <seg n="d042ed7e">
              I en av reservationerna skriver man även att vården skulle vara
              både sämre och dyrare i Sverige än i jämförbara länder, trots
              att flera olika rapporter pekar på det motsatta. Det har vi ju
              hört här tidigare. Vi har hög kvalitet i Sverige det har påpekats.
              Vi har också förhållandevis låga kostnader för vår vård.
            </seg>
            <seg n="5589e07e">
              I sina försök att skrämmas skriver oppositionen även att lagen
              innebär ett förbud mot privat driven sjukvård. Man är alltså totalt
              ute och fantiserar.
            </seg>
            <seg n="17e7754c">
              Fru talman! Oppositionen skriver att man instämmer i majoritetens
              uppfattning att hälso- och sjukvården ska vara solidariskt finansierad,
              styras demokratiskt, ges på lika villkor och efter behov. Men
              i debatterna har vi fått höra vad man egentligen anser, nämligen
              att den som har möjlighet att komma med egna pengar ska kunna
              köpa sig rätten att disponera de outnyttjade offentligt ägda resurserna,
              som är vilande om den planerade och upphandlade verksamheten inte
              fyller alla sängar. Vi har hört företrädare för oppositionen stå
              här i talarstolen och utförligt beskriva hur man vill att patienter
              ska kunna köpa sig förtur till offentliga vårdresurser. Det vill
              inte vi i Miljöpartiet.
            </seg>
            <seg n="c1524297">
              I sin reservation skriver oppositionen även att en vårdgaranti
              förutsätter att patienterna kan anlita andra vårdgivare om köerna
              ska kunna kortas. I oppositionens drömvärld är det tydligen bara
              att skicka räkningen till landstinget och strunta i ekonomin och
              om önskemålet om vård var ett prioriterat behov eller inte. Vi
              anser inte att man kan lägga ansvaret på den enskilde patienten
              att ta prioriteringsbeslutet för det egna vårdbehovet i förhållande
              till hela landstingets ansvar och ekonomi. Det är orimligt.
            </seg>
            <seg n="eeedfd95">
              Att man genom planering och struktur, väl genomtänkt organisation
              och samverkan skulle kunna försvara ett prioriteringsresonemang
              och hålla kostnaderna nere tycks inte föresväva oppositionen.
              I deras kundvalsmodell ska massor av olika entreprenörer ha så
              stor överkapacitet att var och en som upplever ohälsa ska kunna
              välja den vårdgivare man helst vill anlita och få åtgärden vidtagen
              omedelbart. Man kan undra vilken planet de lever på.
            </seg>
            <seg n="a8b6c5ab">
              Inget landsting har råd att vara så överdimensionerat, vare sig
              med egna resurser eller upphandlade. Önskemålen om vårdinsatser
              kommer alltid att överstiga resurserna, och därför är behovsbedömningar
              och prioriteringar alltid nödvändiga.
            </seg>
            <seg n="b43633f4">
              Inga vårdbehov försvinner. De riskerar bara att spridas ut i
              okända mönster. Det är så mänskligheten har lurat sig själv i
              över 100 år när det gäller industrialismen och miljöproblemen.
              Låt oss inte göra samma misstag på hälsoområdet. Ett starkt och
              tydligt huvudmannaskap med ett regelverk som gör att det offentliga
              kan utnyttja det privata och inte tvärtom, där spelreglerna är
              tydliga och där helhetssyn i stället för kortsiktigt vinstintresse
              är ledande är ett sätt att förhindra tillväxt. Det är ju det vi
              vill. Vi vill förhindra tillväxten av miljöförstöring. Vi vill
              förhindra tillväxten av alkoholberoende, och vi vill även förhindra
              tillväxten av vårdbehov. Det är därför den typen av frågor inte
              lämpar sig för en oreglerad privat verksamhet. På områden där
              målet är att förhindra tillväxt behövs starka regleringar om privata
              krafter ska kunna bidra positivt.
            </seg>
            <seg n="ba5ce8da">
              Med det, fru talman, vill jag yrka bifall till utskottets förslag
              och avslag på samtliga reservationer samt påpeka att transportbehoven
              även påverkar hälsan, vilket gör behovet av ett dubbelspår mellan
              Falun och Borlänge alltmer angeläget.
            </seg>
          </u>
          <note type="speaker" n="aea87238">
            Anf. 93 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-5" n="f60d288c">
            <seg n="b451781e">
              Fru talman! Jag har några frågor att ställa till Jan Lindholm
              också.
            </seg>
            <seg n="e02b79ee">
              Som jag sade i mitt anförande har jag svårt att förstå varför
              just Miljöpartiet kan stå bakom en centraliserande stopplag, men
              jag vet att ni är delade och har respekt för det.
            </seg>
            <seg n="7e57d260">
              Ni predikar mångfald, lokalt beslutsfattande, nej till beslutsmakt
              i Bryssel och Rosenbad, men när det kommer till konkret handling
              är det egentligen bara prat. Det är väl ingen tvekan om att beträffande
              stopplagen tas besluten av regering och riksdag. De tas inte i
              landstingen i de delar som stopplagen nu omfattar.
            </seg>
            <seg n="b97f843b">
              Jag har också ställt den här frågan till övriga. Det är lätt
              att prata. Alla talar sig nu varma för mångfald, och det är bra.
              Jag har försökt att gå ett steg till. Och nu skulle jag vilja
              få ett konkret besked, med respekt för att jag vet att Miljöpartiet
              värnar non-profit och annan ideell sektor: Vilka idéer konkreta
              åtgärder har ni för att komma åt en ökad stimulans?
            </seg>
            <seg n="d1c37144">
              Sedan återkommer jag till definitionen av sjukhusbegreppet. En
              har inte svarat. En annan har sagt: Det kanske finns behov i en
              framtid vi får se av att definiera det. Nu frågar jag den tredje
              i majoriteten: Omfattas Värmlands läns landsting, som har ett
              upplägg med ett närsjukvårdskoncept som innehåller både öppen
              och sluten vård, av stopplagen ja eller nej?
            </seg>
          </u>
          <note type="speaker" n="2786a506">
            Anf. 94 JAN LINDHOLM (mp) replik:
          </note>
          <u who="jan_lindholm_47d961" xml:id="i-28bef6e4604116b9-1" n="80d1f68c">
            <seg n="d902f805">
              Fru talman! Jag kan väl försöka svara lite grann på frågorna.
            </seg>
            <seg n="e3f61911">
              Den första frågan handlade om centralisering. I mitt parti är
              det faktiskt landstingspolitikerna som aktivt har drivit på och
              ställt krav på den här typen av regelverk. Jag tycker att man
              kan resonera så här:
            </seg>
            <seg n="66b701c7">
              När den första bilen kom till vårt land spelade det ingen roll
              om man körde på vänster eller höger sida. Det gick till och med
              bra med en bil i Göteborg, en i Helsingfors och en i Malmö. Det
              kanske gick bra med tio bilar i Helsingfors, men så småningom
              uppstod en situation när det ändå behövdes någon form av reglering.
            </seg>
            <seg n="2675292e">
              Så är det ju på alla områden. Mina landstingspolitiker har upplevt
              att det har rått kanske inte ett anarkistiskt förhållningssätt
              men väl mycket osäkerhet. Vår ingång i den här lagstiftningen
              har därför varit att vi genom att bidra till en tydlighet om vad
              som gäller ska ta ett steg på vägen mot att skapa möjligheter
              för olika alternativ inom vården.
            </seg>
            <seg n="8385f338">
              Detta för fram till en av de andra frågorna, till den konkreta
              frågan om vilka visioner vi har. För oss är visionen att ha närsjukvård.
              Men samtidigt inser vi att väldigt mycket av vården, faktiskt
              fler och fler bitar allteftersom utvecklingen fortsätter, behöver
              centraliseras därför att underlaget för att utföra en kvalificerad
              vårdinsats inom alltfler områden kräver större och större patientunderlag.
              Det här är ett dilemma att jobba med.
            </seg>
            <seg n="86f9b2b1">
              Vi är oroliga för att den patientnära vården ute i landet blir
              allt tunnare i takt med att utvecklingen driver på. Det handlar
              mycket om svårigheterna med att rekrytera kvalificerad personal
              och om att ge personalen intressanta arbetsuppgifter. Det är alltså
              inget lätt område.
            </seg>
          </u>
          <note type="speaker" n="7a2aeba4">
            Anf. 95 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-6" n="f60d288c">
            <seg n="711cfa20">
              Fru talman! Det är inte lätt att riktigt hänga med på talet om
              bilar, miljöstationer och alla exempel som Jan Lindholm har i
              sitt resonemang. Jag stannar vid detta med beslutsnivåer, som
              det ju nu handlar om.
            </seg>
            <seg n="704352c8">
              Jan Lindholm säger att de landstingsföreträdare som har miljöpartipartistämpel
              förordar mera makt centralt så uppfattar jag det. Man ska alltså
              föra fler beslut till en högre nivå när det gäller vissa delar.
            </seg>
            <seg n="3cf1daa8">
              Där skiljer det ganska mycket i synen mellan oss. De lokala företrädare
              som jag representerar och som jag fullt ut står bakom tycker så
              här: Om länets befolkning ger oss ett förtroende vill vi ta ansvar.
              Vi vill göra ett riktigt bra jobb, och vi vill bli dömda av våra
              väljare i nästa val. Endera får vi grönt ljus för att fortsätta,
              eller också blir vi utbytta. Så fungerar det i en väl fungerande
              demokrati.
            </seg>
            <seg n="82cfc9c0">
              De jag företräder säger: Vi har regelverk i vårt land i dag hälso-
              och sjukvårdslagen, kommunallagen och ett stort antal andra lagar
              och behöver inte mer. Det bara krånglar till det för oss. Ge oss
              frihet och ansvar, så löser vi uppgiften!
            </seg>
            <seg n="fc0d27fa">
              Sådana signaler får jag, så där har vi olika uppfattning.
            </seg>
            <seg n="75fb18c4">
              Jag nöjer mig med att ställa bara en fråga, Jan Lindholm, och
              den gäller Värmlands läns landsting. Omfattas de delar av stopplagen
              som man lagt ut på entreprenadverksamhet vad gäller både öppenvård
              och slutenvård i ett närvårdskoncept? Det är alltså bara den frågan
              jag just nu har.
            </seg>
          </u>
          <note type="speaker" n="ea84d816">
            Anf. 96 JAN LINDHOLM (mp) replik:
          </note>
          <u who="jan_lindholm_47d961" xml:id="i-21870f0bfeb6f930-0" n="80d1f68c" next="i-8d72bda3a86f7b66-0">
            <seg n="93ea4c13">
              Fru talman! Jag får göra dig besviken, Kenneth, för du får inget
              svar på den frågan därför att jag kan Värmlands läns landsting
              alldeles för dåligt för att kunna svara för det landstinget.
            </seg>
            <seg n="18d6f13d">
              Jag vill dock kommentera den felaktiga tolkning du gör. Det är
              inte alls så att miljöpartister i landstingen vill att fler beslut
              som gäller landstingen ska tas på en högre nivå. I stället vill
              man ha tydliga regler så att man kan ta beslut. Man vill ha tydliga
              regler därför att man vill att entreprenörerna ska våga agera.
            </seg>
            <seg n="4a05baba">
              Det är bristen på tydliga regelverk i dag som gör att vi inte
              får fart till exempel på non-profit -verksamheten. Där tycker
              vi att vi genom den här lagstiftningen dels skapar en tydlighet,
              dels får till den delegation med vars arbete vi tror att vi kommer
              att kunna tydliggöra väldigt många av de problem som de idéburna
              organisationerna inom vårdsektorn har.
            </seg>
            <seg n="06f29208">
              Vi hoppas att det arbetet leder till att vi kan komma tillbaka
              med förslag på insatser som behövs för att de idéburna företagen
              ska kunna spela en större roll.
            </seg>
            <seg n="89796170">
              Vi har problem det känner vi alla till. Vårdområdet kräver mer
              och mer resurser. Vi tror att den idéburna sektorn kan gå före
              om vi ger den bra förutsättningar när det gäller att hitta nya
              arbetsmetoder och att legitimera nya sätt att finansiera de ökande
              vårdbehoven. Även på det området tror vi att de idéburna organisationerna
              kan spela en viktig roll. Det här är ett steg på vägen mot att
              ge dem ett större utrymme inom vården.
            </seg>
          </u>
          <note n="fe268493">
            Anf. 97 ANNE MARIE BRODÉN (m) replik:
          </note>
          <u who="jan_lindholm_47d961" xml:id="i-8d72bda3a86f7b66-0" n="80d1f68c" prev="i-21870f0bfeb6f930-0">
            <seg n="55086f72">
              Fru talman! Det är så att man blir både upprörd och lite bestört
              när man lyssnar på Jan Lindholm. Det är inte riktigt första gången,
              såvitt jag förstår. Det här med sjukvård är naturligtvis komplicerat.
              Men att inte ens kunna svara på vad det i praktiken kommer att
              innebära runtom i landet om det nu råkar vara Värmlands läns landsting
              eller Hallands läns landsting, där vi just nu upphandlar närsjukvård
              på närsjukhuset i Kungsbacka och där Carema har vunnit upphandlingen
              för patienter och personal när ett stort dike grävs mellan primärvård
              och länsvård tycker jag är anmärkningsvärt. Det fanns fler anmärkningsvärda
              saker, men det här tycker jag först kräver ett svar. Hur kan man
              gå med på något när man inte ens vet vad konsekvenserna av det
              blir ute i landet?
            </seg>
            <seg n="50e4d7c7">
              En annan fråga som jag har gäller vad Jan Lindholm säger om att
              det är helt okej att patienterna får betala två gånger. Det är
              faktiskt vad Jan Lindholm säger. Först tar vi de offentliga medlen
              och ser till att de används i landstingets monopol så mycket som
              möjligt. Sedan får det privata gärna fixa egna lösningar.
            </seg>
            <seg n="d181db48">
              Men då, mina vänner, ska det inte vara några offentliga avtal,
              utan då ska patienterna betala två gånger trots att de betalat
              skatt ett helt liv! Är det den typen av sjukvård som Miljöpartiet
              och Jan Lindholm står för?
            </seg>
          </u>
          <note type="speaker" n="fd986811">
            Anf. 98 JAN LINDHOLM (mp) replik:
          </note>
          <u who="jan_lindholm_47d961" xml:id="i-21870f0bfeb6f930-1" n="80d1f68c" next="i-8d72bda3a86f7b66-1">
            <seg n="111e764f">
              Fru talman! Jag blir väldigt fundersam. Vem har Anne Marie Brodén
              lyssnat på? Det måste jag fråga.
            </seg>
            <seg n="db1c6f94">
              Jag har flera gånger sagt att ni inte har läst propositionen,
              vilket ni fortfarande inte har gjort fastän det varit flera debatter.
              Ni blandar fortfarande ihop de olika sakerna. Ni har inte det
              har jag hört när flera andra här har ställt frågor förstått vad
              det handlar om. Det blir liksom pinsamt, tycker jag.
            </seg>
            <seg n="4182ba05">
              De privata entreprenörer som landstinget så att säga upphandlar
              får betalt av landstinget. Jag har inte sagt ett enda ord om att
              någon, vare sig du eller jag eller någon annan medborgare, ska
              betala någon vård privat absolut inte! Jag har över huvud taget
              inte nämnt om det, utan jag pratar om att vi ska ha en lagstiftning
              som ger privata företag möjligheter att leverera vård till landstinget,
              om tydliga regler så att man vet vad som gäller.
            </seg>
            <seg n="f8f0c4ec">
              Det handlar inte om att ett landsting skriver en typ av avtal
              och att man, sedan när avtalstiden om kanske tre fyra år gått
              ut, hittar på alldeles nya saker. Det ska finnas ett regelverk
              så att man vet vad man ger sig in i.
            </seg>
            <seg n="78bed5a3">
              Vilka företag vågar ge sig in i en bransch om det inte finns
              något regelverk? Ett exempel som jag nämnde var bilarna. Men man
              kan ta vilka andra exempel som helst. Det är först när samhället
              skapar tydliga regler för hur man som aktör inom ett område ska
              agera som någon vågar investera.
            </seg>
          </u>
          <note n="61cf895e">
            Anf. 99 ANNE MARIE BRODÉN (m) replik:
          </note>
          <u who="jan_lindholm_47d961" xml:id="i-8d72bda3a86f7b66-1" n="80d1f68c" prev="i-21870f0bfeb6f930-1">
            <seg n="f628cf1e">
              Fru talman! Jag förstår att Jan Lindholm tycker att det är svårt
              att hålla reda på de här sakerna.
            </seg>
            <seg n="55e83dd9">
              Själv har jag ett förflutet som landstingsråd i tio år. Jag kan,
              tror jag, ganska mycket om sjukvården. Men jag har aldrig hört
              någon resonera om järnvägar, bilar och allt möjligt annat i stället
              för att resonera om det som det faktiskt handlar om: patienterna,
              som vi alla har ett ansvar för. Vi har ett ansvar för att se till
              att det finns vård, och vård i tid.
            </seg>
            <seg n="94491724">
              Vi har dock inte hört några förslag om hur det ska lösas med
              det här, utan vi får bara höra att man inte ens har tagit reda
              på vad konsekvenserna blir runtom i landet.
            </seg>
            <seg n="71c96948">
              Jag kan konstatera att miljöpartisterna hemma i Hallands läns
              landsting är mycket kritiska till den här stopplagen. De vet vilka
              konsekvenserna av detta blir i Halland och vill absolut inte se
              stopplagen. Jag förstår att man inte har lyssnat på dem, för om
              man hade gjort det skulle förslaget inte se ut så här.
            </seg>
            <seg n="d6de2f41">
              Vad har alltså Jan Lindholm och Miljöpartiet egentligen för svar
              till alla landstingspolitiker runtom i landet som faktiskt vill
              erbjuda vård, och vård i tid, och som ser fördelar med att ha
              olika aktörer så att både personal och patienter får välja? Har
              man över huvud taget tänkt igenom det här förslaget?
            </seg>
          </u>
          <note type="speaker" n="420e0488">
            Anf. 100 JAN LINDHOLM (mp) replik:
          </note>
          <u who="jan_lindholm_47d961" xml:id="i-28bef6e4604116b9-2" n="80d1f68c">
            <seg n="04b0111d">
              Fru talman! Ja, Anne Marie Brodén, och det är just därför vi
              lägger fram det här förslaget. Detta kommer nämligen att ge våra
              landstingspolitiker möjligheter. Allihop har de varit mycket tydliga
              om att det här förslaget, den här konstruktionen, ger dem möjligheter
              att upphandla den vård som behövs. Det är klart och tydligt att
              fler entreprenörer kommer att våga ställa upp. Vi kommer att få
              möjligheter att ge den vård vi vill ge.
            </seg>
            <seg n="64ae652d">
              Ni för resonemanget kring de fall där man handlar upp en tjänst
              utifrån regelverket som gäller överlämnande av helt sjukhus. Ni
              blandar ihop de två sakerna. Därför påstår ni hela tiden, gång
              på gång, fru talman, att de regelverk som gäller upphandling av
              hela sjukhus skulle gälla på upphandlingssituationer där man handlar
              upp till exempel 400 handledsoperationer eller något annat. Men
              de gör inte det. Vi har fört den dialogen här hur många gånger
              som helst, och ändå vägrar ni att förstå kopplingen. Det tycker
              jag är pinsamt.
            </seg>
          </u>
          <note type="speaker" n="75f639d9">
            Anf. 101 Statsrådet YLVA JOHANSSON (s):
          </note>
          <u who="unknown" xml:id="i-d2af38191f2eb6bd-0" n="12ecebf0">
            <seg n="8c12281f">
              Fru talman! Vi har debatterat länge nu. Svensk sjukvård är bra
              i alla väsentliga avseenden där vi kan jämföra oss med andra.
              Men när vi jämför med våra egna ambitioner inser vi att det finns
              väldigt mycket att göra.
            </seg>
            <seg n="9959cced">
              Jag vill bara säga något mycket kort om några områden som jag
              ser som angelägna att förbättra. Det handlar om vården av våra
              gamla, speciellt multisjuka äldre. Där handlar det om att få en
              sammanhållen vård, en förstärkt hemsjukvård, en bättre helhetssyn,
              ett samarbete mellan olika specialister och en utvecklad närsjukvård.
            </seg>
            <seg n="528adcd2">
              Det handlar om de psykiskt sjuka. Vi behöver satsa mer resurser
              på den psykiatriska vården, ha en bättre samverkan mellan landstingen
              och kommunerna och på ett annat sätt prioritera de psykiskt sjuka
              i förhållande till de somatiskt sjuka. Det handlar om förbättrad
              rehabilitering. Vi måste mycket snabbare få i gång ett aktivt
              rehabiliteringsarbete. Vi kanske behöver en ansvarig för rehabiliteringen
              också ute i kommunerna och ett närmare samarbete i vårdkedjan
              mellan landsting och kommuner. Vi behöver förbättra servicen och
              tiderna. Alla ska ha rätt att få besked direkt: När får jag min
              behandling? När får jag träffa en specialist? Hur lång tid kommer
              det att ta? Det ska aldrig ta längre tid än högst 90 dagar. Det
              är bara några exempel på delar där sjukvården måste förbättras.
            </seg>
            <seg n="21e1ea3f">
              När man lyssnar på den här debatten skulle man kunna tro att
              de stora problemen i dag inom svensk sjukvård handlar om att vi
              har för lite gräddfiler, att det är för få människor som har möjlighet
              att köpa sig vård i det offentliga systemet. Det är tydligen väldigt
              allvarligt om man begränsar den möjligheten när det gäller de
              offentligt drivna sjukhusen. Ett stort problem i dag skulle också
              vara att de offentligt finansierade sjukhusen återinvesterar för
              mycket av sin vinst i verksamheten eftersom vi skulle få så mycket
              bättre verksamhet om man i stället kunde dela ut vinsten som aktieutdelning.
            </seg>
            <seg n="6c78004c">
              Det är de här två sakerna det handlar om. Det är de här två reglerna
              som beskrivs i den här debatten som att man stoppar utvecklingen,
              att man stryper människors tillgång till vård och möjligheten
              att utveckla svensk sjukvård.
            </seg>
            <seg n="11b6c749">
              I Dagens Medicin i går fanns det en artikel som började så här:
              Svensk sjukvård blir alltmer öppen för andra aktörer. Man behöver
              inte läsa i tidningen om detta. Man kan också ta del av offentlig
              statistik och resa runt och träffa våra sjukvårdhuvudmän. Det
              är alldeles klart att vi får fler och fler entreprenörer i svensk
              sjukvård. Jag välkomnar det. Jag tror att entreprenörer kan bidra
              till att utveckla svensk sjukvård.
            </seg>
            <seg n="5598a59b">
              Jag tror inte att man vet att en entreprenör gör ett arbete bättre
              än en offentligt driven aktör, och jag tror inte heller att man
              vet att det är på det motsatta sättet. Så jag välkomnar att man
              prövar verksamheten och prövar olika entreprenörer för att ta
              ställning till när det ger en ökad kvalitet och hur man ska kunna
              bidra till vårdens utveckling. Vi är inte oense om att entreprenörer
              är välkomna i vården.
            </seg>
            <seg n="8f934628">
              Det vi är oense om, vilket är viktigt att påminna om, för det
              låter inte så när man lyssnar på debatten, är huruvida några ska
              ha rätt att inom den offentligt finansierade sjukhusvården betala
              ur egen ficka eller med hjälp av privata försäkringar för att
              få vård snabbare än andra, att få vård som inte är bedömd utifrån
              behoven utan utifrån att man kan betala på annat sätt. Ska vi
              tillåta det eller ska vi inte tillåta det? Här är vi oense. Vi
              är också oense om ifall skattemedel ska användas till vinstutdelning
              eller återinvesteras i vården, och vi är oense om ifall universitetssjukhusen
              ska kunna läggas ut på entreprenad eller inte.
            </seg>
            <seg n="824e62ad">
              Det är de här frågorna som vi ska rösta om. Det är där vi är
              oense, och där finns det en tydlig tudelning i den här kammaren.
              Det är viktigt att visa att det är de frågorna det gäller. Många
              har också sagt att det här handlar om en ideologisk fråga. Jag
              delar den uppfattningen. Det handlar om en djupgående syn, om
              hur vi ser på sjukvården och på sjukvårdens drivkrafter för utveckling.
              Om man säger ja till gräddfilerna, till aktieutdelningen och till
              att privatisera universitetssjukhusen gör man också, det har vi
              hört från flera debattörer, jämförelsen mellan sjukvården och
              vilken annan marknad som helst. Det mest flagranta exemplet var
              kanske när man jämförde med att det var roligt att kunna välja
              mellan att handla på Ica och Konsum eller kanske ytterligare dagligvaruhandelsaktörer.
            </seg>
            <seg n="ed3ea9a7">
              Jag tycker ändå att det finns anledning att återkomma till att
              det är väsensskillnad mellan sjukvården och dagligvaruhandeln.
              I vissa delar är det naturligtvis utmärkt med en marknad, med
              en marknadslösning och med marknadskrafter som drivkrafter. I
              andra delar är det direkt olämpligt. I dagligvaruhandeln styrs
              man av efterfrågan. De varor som efterfrågas finns på hyllorna.
              De varor som inte är lönsamma plockas bort från hyllorna. I sjukvården
              är vi behovsstyrda. Där styrs det utifrån vad en sjuk människa
              behöver för vård. Det är den vården vi ger. Vi tittar inte efter
              vilken patient som är mest lönsam, utan vi tittar på vilka behov
              patienten har.
            </seg>
            <seg n="45f8ed01">
              I dagligvaruhandeln känner kunden direkt kostnaden i sin egen
              plånbok. Man har ibland inte råd att köpa det som man skulle vilja
              ha utan får välja ett billigare alternativ. Inom sjukvården vill
              vi inte ha en sådan utveckling. Vi vill inte att någon ska avstå
              från en viss vård som man behöver för att man inte har råd med
              den. Vi vill inte heller att man ska betala denna vård ur den
              egna plånboken. Man ska få den vård som man har behov av alldeles
              oavsett om det är dyr eller billig vård. Det ska styras utifrån
              de behov man har. Några extrapriser för att locka särskilda kunder
              ska inte vara aktuellt inom sjukvården, men det passar inom dagligvaruhandeln.
            </seg>
            <seg n="397df4d6">
              I dagligvaruhandeln handlar man med produkter. Om man köper en
              produkt och är missnöjd med den, om den är dålig, kan man gå tillbaka
              och få pengarna tillbaka. Tycker man bara att den kanske inte
              var tillräckligt bra väljer man en annan produkt nästa gång. Inom
              sjukvården kan vi inte göra så. Till sjukvården kommer man sjuk,
              skör och beroende. Man lägger många gånger sitt liv och sin hälsa
              i verksamhetens och andra människors händer. Här finns ingen ångervecka.
              Här finns inte möjligheten att komma och säga: Jag vill ha pengarna
              tillbaka för jag är inte nöjd med den behandling jag fick. Här
              kan man inte välja en annan aktör för att man blev felaktigt behandlad.
              Därför är dagligvaruhandeln och sjukvården två väsensskilda verksamheter,
              och därför ska de regleras och styras på väsensskilda sätt. Det
              är helt olika drivkrafter som bör styra hur man utvecklar verksamheten.
            </seg>
            <seg n="f60a7af9">
              Jag tycker att man i den här debatten falskeligen har försökt
              beskriva den ideologiska skiljelinjen som en skiljelinje mellan
              ja och nej till entreprenörer. Det handlar inte om det. Jag tycker
              att Jan Lindholm också visade det bra i sitt anförande. Antalet
              entreprenörer i sjukvården ökar. Titta på de sjukvårdshuvudmän
              som har socialdemokratisk majoritet. Också där tar man ofta initiativ
              till att använda entreprenörer inom vården. Det handlar inte om
              ja eller nej till entreprenörer. Vi tar i det här förslaget, som
              nu ligger på riksdagens bord, också nya initiativ för att särskilt
              stärka och titta på möjligheterna för non-profit -verksamheten
              att agera inom vården.
            </seg>
            <seg n="4c0c4d96">
              Nej, den ideologiska skiljelinjen handlar om fyra frågor: Ska
              vården styras av marknadskrafter eller av behov och demokratiska
              beslut? Ska den som betalar mest och skriker högst få vård först
              eller den som har störst behov? Ska vinsten i vården återinvesteras
              i vården eller ska den delas ut till aktieägarna? Och ska universitetssjukhusen
              kunna privatiseras eller ska de fortsätta vara en gemensam resurs?
              Det är de frågorna vi snart ska rösta om och inget annat. Det
              finns inga yrkanden i den här propositionen som talar om ifall
              man ska ha fler eller färre entreprenörer. Yrkandena handlar om
              vilka regler som ska gälla de gånger ett offentligt finansierat
              sjukhus ska läggas ut på entreprenad.
            </seg>
            <seg n="97fe006a">
              Min uppfattning är, och den har blivit stärkt efter att jag lyssnat
              på den här debatten, att den borgerliga maktalliansen uppenbarligen
              vill ha ett systemskifte inom vården, för jag kan inte tolka replikskiftena
              på något annat sätt. Det handlar inte om att vi ska ha alternativ.
              Det handlar om ett annat sätt att styra sjukvården och att andra
              drivkrafter än de som vi nu har ska vara de som styr.
            </seg>
            <seg n="130f837f">
              Om man accepterar dubbel finansiering och gräddfiler betyder
              det att man accepterar att det inte är ett politiskt beslut om
              hur vi ska korta vårdköerna som är det som styr, för då finns
              det ju samtidigt för samma aktör en drivkraft för att det ska
              finnas kvar köer, så att man kan tjäna mer pengar på att sälja
              åtgärder till den som betalar ur egen ficka.
            </seg>
            <seg n="d4cb13b4">
              Om man säger ja till att skattemedel ska utbetalas som aktieutdelning,
              säger man samtidigt nej till att skattemedlen används till angelägna
              behov som faktiskt finns inom vården och där de skulle kunna användas.
              Om man väljer att se vården som en marknad, ser man mer till vårdföretagens
              behov än till patienternas.
            </seg>
            <seg n="7710ab41">
              Vi vet sedan tidigare att den moderatledda alliansen också har
              andra förslag på sjukvårdens område som helt tydligt gör att det
              kommer att bli både dyrare att söka vård och dyrare att köpa läkemedel
              och väsentligt mycket dyrare att vara sjuk för den som måste försörja
              sig på sjukpenning.
            </seg>
            <seg n="71bcfa8a">
              Vi socialdemokrater vill tillsammans med Vänsterpartiet och Miljöpartiet
              utveckla den gemensamma och behovsstyrda sjukvården. Vi vill gärna
              göra det i samarbete med entreprenörer när man kan höja kvaliteten
              och bidra till en utveckling av verksamheten. Men vi säger nej
              till varje försök att omskapa svensk sjukvård till en vårdmarknad.
            </seg>
          </u>
          <note type="speaker" n="2d2ec5d2">
            Anf. 102 Andre vice talman KERSTIN HEINEMANN (fp) replik:
          </note>
          <u who="kerstin_heinemann_286f2e" xml:id="i-88228d0f1d080caf-3" n="b73585f1">
            <seg n="c5b59fbc">
              Fru talman! Inledningen i statsrådets anförande om förbättrad
              vård för gamla och för psykiskt sjuka, förbättrad rehabilitering,
              förbättrad service, vårdgaranti var jättebra. Vi tycker precis
              likadant. Jag har absolut inga invändningar mot det.
            </seg>
            <seg n="8cdf8254">
              Men i mitt anförande ställde jag två frågor: Har vi här i Sverige
              råd att avstå från vårdgivare som är beredda att berika vår vård
              och minska de väntetider som finns i dag? Har vi råd att avstå
              från vårdgivare när vi nu får vårdgarantin och kanske äntligen
              kan komma till rätta med de långa väntetiderna som finns på många
              olika områden inom vården? Då vill jag göra klart att de frågorna
              ställer jag inte utifrån att det handlar om att vi ska bevilja
              100 hudläkare möjlighet att jobba i Östergötland, utan det handlar
              om den vård som medborgarna behöver och som ska utföras i enlighet
              med hälso- och sjukvårdslagen och prioriteringsbeslutet. Har vi
              råd att avstå från människor som vill jobba för att svensk sjukvård
              ska bli bättre än vad den är i dag?
            </seg>
          </u>
          <note type="speaker" n="9036ce77">
            Anf. 103 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-1" n="12ecebf0">
            <seg n="684e828a">
              Fru talman! Vi välkomnar självklart alla individer och aktörer
              som vill vara med och bidra till att utveckla svensk sjukvård
              och kunna ge mera vård. Men vi säger nej till en efterfrågestyrd
              vård. Vi vill ha en behovsstyrd vård. Det betyder att det inte
              är självklart att skattemedel ska gå till att finansiera en verksamhet
              bara för att någon vill bedriva den. Skattemedlen ska gå till
              den vård som har de största behoven. Vi har också i den här kammaren
              fattat beslut om prioriteringsordningar, om en vårdgaranti och
              om en inriktning och finansiering för att kunna se till att ingen
              ska behöva vänta orimligt länge på vård.
            </seg>
            <seg n="aaeefb4a">
              Gärna många aktörer och gärna många individer, men inom ramarna
              för de demokratiskt fastställda spelreglerna och inom ramarna
              för en behovsstyrd sjukvård.
            </seg>
          </u>
          <note type="speaker" n="c7dd51b0">
            Anf. 104 Andre vice talman KERSTIN HEINEMANN (fp) replik:
          </note>
          <u who="kerstin_heinemann_286f2e" xml:id="i-88228d0f1d080caf-4" n="b73585f1">
            <seg n="11680d0d">
              Fru talman! Då skulle vi egentligen vara överens, för det var
              precis det jag sade, att det är de reglerna som ska gälla. Jag
              uppfattar också att våra landstingspolitiker följer de besluten
              och att de också har kompetensen att avgöra om vården ska drivas
              i egen regi eller om de ser ett behov av att få hjälp av en entreprenör
              för att genomföra den.
            </seg>
            <seg n="5c9878f3">
              Här handlar det inte alls om några gräddfiler för vår del. Vi
              tycker att det är problematiskt med de gräddfiler som finns i
              dag med de privata försäkringarna, och vi tycker att det är ett
              jätteproblem med de människor som enligt hälso- och sjukvårdslagen
              har rätt till och har ett stort behov av sjukvård.
            </seg>
          </u>
          <note type="speaker" n="3a8480e9">
            Anf. 105 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-2" n="12ecebf0">
            <seg n="05ee7b74">
              Fru talman! Kerstin Heinemann säger nu igen hon sade det också
              i sitt anförande att Folkpartiet inte vill ha några gräddfiler.
              Men i reservationen avslår ni precis den att-sats där vi säger
              att det inte ska finnas några gräddfiler när man lägger ut ett
              sjukhus på entreprenad. Vi får väl se hur Kerstin Heinemann kommer
              att rösta om några timmar här i kammaren. Men det är precis det
              frågan gäller. Vi har en att-sats som gäller den här saken. Till
              den kan man rösta ja eller nej ja eller nej till möjligheten till
              gräddfiler inom de sjukhus som är offentligt finansierade.
            </seg>
          </u>
          <note type="speaker" n="3c36d97a">
            Anf. 106 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-7" n="f60d288c">
            <seg n="fcdf046c">
              Fru talman! Så kom då lite visioner och idéer, och det var bra.
              Det var en bra inledning. Flera entreprenörer, landstingen bör
              pröva sina verksamheter det tycker jag också är bra. Då ställer
              jag mig frågan: Är detta lättare eller är det svårare med stopplagen?
              Jag menar att det är en onödig stopplag som försvårar utveckling
              och begränsar möjligheten till frihet.
            </seg>
            <seg n="a4bb81d7">
              Sedan säger Ylva Johansson att vi ska ta del av och rösta om
              regeringens proposition. Det är ju inte så. Där har Ylva Johansson
              fel. Vi ska rösta om det här betänkandet. Och betänkandet innehåller
              bland annat förslag om vård utanför sjukhusen, förslag om den
              ideella sektorn inom hälso- och sjukvården och förslag om den
              offentliga upphandlingen. Det är det som riksdagen ska rösta om.
              Därför förbehåller vi oss naturligtvis rätten att föra en diskussion
              som är synnerligen relevant om vilka konsekvenserna av stopplagen
              kan bli.
            </seg>
            <seg n="6f71430e">
              Jag vet inte om jag ska ta fru talmans stöd och hjälp här, men
              jag har faktiskt under den här debatten på ett ärligt och uppsåtligt
              sätt försökt få ett besked om hur man ska tolka det här. Från
              Ylva Johanssons partikollega fick jag inget svar på hur man definierar
              sjukhusbegreppet. Från Vänsterpartiet sade man: Det kan nog lösa
              sig, annars får vi återkomma. Från Miljöpartiet var svaret: Vet
              ej.
            </seg>
            <seg n="8f5f1b92">
              Nu måste jag be att få ett svar av högsta ansvariga i majoriteten
              på vad som gäller för ett närvårdskoncept, Värmlands läns landsting.
              Jag vill inte ha svar på något annat, utan jag vill veta vad som
              gäller där. Där har man valt konceptet både öppen och sluten vård.
              Är det okej enligt stopplagen? Det är min fråga.
            </seg>
            <seg n="d7a70e98">
              Jag tog också upp i mitt anförande frågan om den kommunala självstyrelsen.
              Där skulle jag också vilja ha en kommentar.
            </seg>
          </u>
          <note type="speaker" n="b2732ad2">
            Anf. 107 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-3" n="12ecebf0">
            <seg n="bb28b302">
              Fru talman! Jag tycker att det är sjukvårdshuvudmännen själva
              som ska avgöra om det är lämpligt att lägga ut en verksamhet på
              entreprenad eller inte och vilken entreprenör man då ska välja.
              Jag gör en avgränsning här och säger nej till universitetssjukhusen,
              och jag säger nej till minst ett sjukhus i varje landsting, därför
              att det är den typ av kompetens som jag tycker att vi behöver
              ha centralt. Därutöver är det upp till sjukvårdshuvudmännen.
            </seg>
            <seg n="27cd6fb4">
              När det gäller huruvida det för dem blir svårare eller lättare
              att göra det med den här lagstiftningen kan jag inte se att det
              blir svårare att göra det. Men jag ser inte heller något behov
              av att särskilt stimulera detta. Det är en verksamhet som utvecklas
              redan nu. Vi får fler och fler entreprenörer, och jag tycker att
              det sker i lagom takt. Jag har inget behov av att se ett egenvärde
              i att vi använder många entreprenörer. Man kan också i en prövning
              komma fram till att man inte ska lägga ut en verksamhet på entreprenad.
              Det kan vara ett väl så gott beslut. Men det är riktigt att man
              bör ha den beslutsförmågan och kunna göra den prövningen.
            </seg>
            <seg n="5f13aa82">
              Jag tycker att det är bra med närsjukvårdskoncept. Vi skulle
              behöva se mer av detta. Det finns många verksamheter som själva
              kallar sig sjukhus. Men det har inte hindrat riksdagen från att
              många gånger tidigare och i nu gällande lagstiftning använda sig
              av sjukhusbegreppet. Vi har hittills inte stött på några som helst
              svårigheter med att vi använder det begreppet, trots att det förekommer
              verksamheter som kallar sig sjukhus och som inte passar in i den
              lagstiftningen. Skulle det visa sig att det skulle uppstå ett
              sådant problem, då får vi väl titta på det. Men låt oss inte ta
              i det problemet innan vi har det.
            </seg>
            <seg n="0c4289db">
              När det gäller de offentligt finansierade sjukhusen finns det
              en lista på Socialstyrelsen som definierar de offentligt finansierade
              sjukhusen, och det är väl lämpligt att gå efter den.
            </seg>
          </u>
          <note type="speaker" n="cd02b3bd">
            Anf. 108 KENNETH JOHANSSON (c) replik:
          </note>
          <u who="kenneth_johansson_582684" xml:id="i-64f00a77a9bf1478-8" n="f60d288c">
            <seg n="98db9942">
              Fru talman! Det blev inget svar. Det är inte så fasligt många
              som det handlar om. Vi har räknat upp allihop. En ansvarig för
              en proposition borde veta vad konsekvenserna av den blir. Jag
              tycker att det är ganska slappt av majoriteten att lägga förslag
              som man inte vet vad det innebär. Det är ett hafsverk, och det
              är ofullbordat av vänsterkartellen. Att se till att man vet vad
              man tar beslut om och vad konsekvenserna blir tycker jag är en
              rimlig hållning.
            </seg>
            <seg n="b0add660">
              Eftersom det är min sista replik och jag har tagit upp det kommunala
              självstyret hoppas jag att Ylva Johansson tar upp det i sin sista
              replik. För mig är det så oerhört viktigt. Jag vet inte om Ylva
              Johansson har varit kommun- eller landstingspolitiker. Jag har
              varit det, och jag kan lova att många med mig har uppfattningen
              att inget är så störande som att utan orsak bli misstrodd och
              ifrågasatt uppifrån, att någon vet bättre. Vi från Centerpartiet
              tror på ett underifrånperspektiv. Vi tror på ett förtroende, att
              låta människor växa genom att få ta ansvar och få förtroenden.
              Vi tror att det är viktigt att medborgarna ser tydligt var ansvaret
              ligger. Kanske är det skillnaden mellan ett centralistiskt uppifrånperspektiv
              och ett decentralistiskt underifrånperspektiv. Makten till folket,
              vill jag stå för, Ylva Johansson.
            </seg>
          </u>
          <note type="speaker" n="da8f1382">
            Anf. 109 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-4" n="12ecebf0">
            <seg n="64b84284">
              Fru talman! Om man skulle fullfölja det resonemang som Kenneth
              Johansson för och göra verklighet av det, alltså riva upp den
              lagstiftning som vi i dag har när vi använder sjukhusbegreppet
              och i stället gå in på en linje som är mig främmande och som jag
              också trodde var Centerpartiet främmande, nämligen att den här
              kammaren ska definiera i lag vad som är ett sjukhus, skulle det
              vara en oerhört farlig utveckling. Det skulle verkligen lägga
              en våt hand på den utveckling som i dag pågår, inte minst med
              närsjukvårdskonceptet. Jag vill bestämt avråda ifrån en sådan
              utveckling. Jag tänker inte ta några initiativ till att vi eller
              ni här i kammaren ska definiera i lag vad som är ett sjukhus och
              därmed stoppa väldigt mycket utveckling. Trots det måste vi kunna
              ha lagstiftning som reglerar sjukvården. Det har vi haft, det
              har vi, och det fungerar bra. Det har hittills inte varit några
              som helst problem att använda begrepp som primärvård och sjukhus
              trots att vi inte i lag har reglerat exakt vad det innehåller,
              och jag är väldigt glad att vi inte har gjort det. Jag tänker
              inte ta några initiativ åt det hållet.
            </seg>
            <seg n="0990de3c">
              När det gäller det kommunala självstyret säger Kenneth Johansson
              att det inte finns någonting som är så störande som när kommun-
              och landstingspolitiker upplever att de inte är betrodda och riksdag
              och regering klåfingrigt har lagt sig i. Man skulle kunna vända
              på det och säga så här: Det finns ingenting som är så störande
              som att uppleva som patient att sjukvården inte är likvärdig eller
              lika tillgänglig var än i landet man bor. Det är min huvudprioritet
              att se till att säkerställa att vi har en god kvalitet och en
              bra sjukvård för alla medborgare.
            </seg>
            <seg n="3ea11b11">
              Jag tror att ett bra sätt att göra det är att ge stor frihet
              till sjukvårdshuvudmännen, men jag tror inte att det ska vara
              en frihet helt utan reglering eller lagstiftning. Därför har vi
              en hälso- och sjukvårdslag. Därför har vi här i kammaren beslutat
              om en prioriteringsordning och en rad andra frågor. Jag är inte
              främmande för att vi kan behöva ta flera beslut som är centrala
              för att säkerställa det som har högre prioritet än lyckan för
              kommun- och landstingspolitikerna, nämligen likvärdigheten för
              patienterna.
            </seg>
          </u>
          <note type="speaker" n="73552927">
            Anf. 110 CHATRINE PÅLSSON (kd) replik:
          </note>
          <u who="chatrine_palsson_7a74c7" xml:id="i-92076651f27609f9-3" n="42d9749e">
            <seg n="f0b4de1a">
              Fru talman! Av och till blir man konfunderad. Min jämförelse
              när det gäller dagligvaruhandeln handlade enbart om hur vi kan
              se på konkurrens. Naturligtvis går det inte att jämföra till fullo
              rakt av. Det vet ni alla att jag har insikt om.
            </seg>
            <seg n="128a9196">
              Det är beklämmande när jag hör att Ylva Johansson säger att det
              är behoven som styr i sjukvården i dag och att vi prioriterar
              dem som har de största behoven. Ylva Johansson vet att det inte
              är sant. Vi har de demenssjuka som inte själva kan tala för sig.
              De har mycket dålig prioritet.
            </seg>
            <seg n="c2e219e9">
              Vi har andra frågor när det gäller prioriteringar där det inte
              fungerar. Det är de som bullrar mest som oftast har möjlighet
              att få en gräddfil. Jag menar fortfarande att vi har gräddfiler
              i dag. Om vi inte hade haft det och allt hade fungerat hade över
              huvud taget inte den här frågan kommit upp. Jag tycker att vi
              ska erkänna att det är så. Jag tror att det är ungefär 20 gånger
              i den här kammaren som socialdemokrater med livligt instämmande
              av vänsterparti och miljöparti har sagt att även vårdgarantin
              är farlig. Den är så rysligt farlig, för då skulle prioriteringarna
              kastas omkull. Men nu har vi drivit på frågan så även den socialdemokratiska
              regeringen har lagt fram förslag, och nu ska den bli verklighet
              vilket vi är tacksamma för.
            </seg>
            <seg n="64d093ca">
              Det är en ideologisk fråga. Det är för patienternas skull som
              jag inte tycker att vi ska ha en stopplag. Men jag har en känsla
              av att Socialdemokraterna mycket hellre värnar ett gammalt cementerat
              system än patienternas rätt att få en god vård i tid. Det tycker
              jag är allvarligt.
            </seg>
          </u>
          <note type="speaker" n="e6b9c55c">
            Anf. 111 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-5" n="12ecebf0">
            <seg n="93bcd5e0">
              Fru talman! Jag kan förstå att Chatrine Pålsson vill dra sig
              ur liknelsen med Konsum och Ica. Den kanske var förflugen. Men
              om man nu säger att det är den typen av konkurrens som man tror
              är bra måste det finnas några likheter i verksamheten, bland dem
              som efterfrågar den och dem som finansierar den, för att det ska
              vara troligt att det går att få några som helst liknande goda
              resultat av marknadsstyrning i det ena området som i det andra.
              Det är bättre att göra jämförelser med andra delar.
            </seg>
            <seg n="2395b1a0">
              Fru talman! När det gäller behovsstyrning delar jag uppfattningen
              att man inte kan vara nöjd med den i svensk sjukvård. Jag hade
              precis ett replikskifte med Kenneth Johansson där jag aviserade
              att jag kan tänka mig att vi kan behöva än skarpare centrala instrument
              för att säkerställa att varje medborgare, varje patient, har rätt
              till en likvärdig och lika tillgång till vård utifrån sina behov
              och ingenting annat. Jag utesluter inte att vi kan behöva ta flera
              steg i den riktningen. Då kommer jag att göra det även om det
              finns en och annan kommun- och landstingspolitiker som inte jublar
              över det.
            </seg>
            <seg n="79b35daf">
              Det finns en grundläggande skillnad här i synen på behovsstyrningen.
              Det är att Chatrine Pålsson tillsammans med sina kompisar i maktalliansen
              röstar nej till förslaget om att säga nej till gräddfilerna. Det
              betyder att ni vill att det ska vara möjligt i den offentligt
              finansierade sjukhusvården att några ska få betala för att skaffa
              sig vård snabbare eller bättre än andra. Då kan man ställa frågan:
              Ska vi ha det på samma sätt i andra offentligt finansierade verksamheter?
              Ska det vara så om man har en friskola till exempel att den också
              ska få möjlighet att sälja lite bättre utbildning till dem som
              betalar bättre eller har en privat försäkring? Det kanske är riktigare
              att göra jämförelser med andra offentligt finansierade och någorlunda
              behovsstyrda system än att göra det med Konsum och Ica.
            </seg>
          </u>
          <note type="speaker" n="cb5dd964">
            Anf. 112 CHATRINE PÅLSSON (kd) replik:
          </note>
          <u who="chatrine_palsson_7a74c7" xml:id="i-92076651f27609f9-4" n="42d9749e">
            <seg n="7195f924">
              Fru talman! Den borgerliga motionen och startlagen har absolut
              inte vare sig förslag eller acceptans för några gräddfiler. Det
              hela har handlat om att om det finns överkapacitet, om man till
              exempel stänger operationssalen kl. 12 på fredagen och det inte
              sker några operationer som är planerade, man då går in och opererar
              från till exempel ett försäkringsbolag. Jag kan inte se att det
              på något sätt skulle förlänga en enda människas tid i kön eftersom
              det inte pågår något sådant arbete. Jag förstår att man vill försöka
              förvränga detta. Men jag kan säga till 110 % att i den borgerliga
              startlagen och i den borgerliga sjukvårdspolitiken accepterar
              vi inga gräddfiler. Det finns ju, om vi nu ska säga det, gräddfiler
              i dag. Det vet Ylva Johansson. Jag gav ett exempel, och det var
              idrotten. Det är inte alls så att det finns så mycket privat vård
              så man kan göra det. Vi vet att det förekommer.
            </seg>
            <seg n="7b606bea">
              Det viktigaste för oss är att alla människor ska få komma till
              vården. Vi har till och med föreslagit i en motion att vi ska
              göra en ändring i hälso- och sjukvårdslagen om att man ska få
              vård i tid. Det är det som är det stora problemet i vårt land
              i dag. De som kommer till vården är oftast mycket nöjda, men det
              är så långa väntetider att det är fullständigt orimligt. Jag träffade
              en dam häromdagen som var helt psykiskt knäckt för att hon skulle
              få vänta ett år. Detta är ingen värdig vård.
            </seg>
            <seg n="bc2a5d21">
              Det är därför som vi vill låta de landstingspolitiker som är
              folkvalda, precis som vi i riksdagen, få bestämma hur man uppnår
              den allra bästa vården med stor tillgänglighet för invånarna i
              länet.
            </seg>
          </u>
          <note type="speaker" n="90f3b5e7">
            Anf. 113 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-6" n="12ecebf0">
            <seg n="2ca12aaa">
              Fru talman! Hur uppnår man den allra bästa vården? På ett sjukhus
              som är privatägt men som finansieras till 100 % av offentliga
              medel och skattemedel vill man, därför att det har uppstått en
              överkapacitet, operera andra på kvällstid.
            </seg>
            <seg n="87cdd038">
              Då säger Chatrine Pålsson att man självklart inte ska prioritera
              dem som betalar dubbelt så mycket jämfört med dem som kanske får
              hälften så mycket i ersättning från landstingssystemet. Och hon
              säger att det självklart inte kommer att påverka om man har en
              kö för dem som är betalda av landstinget. Då har man ju samtidigt
              en marknad för att sälja till dem som står i den kön. Och om man
              skulle jobba bort den kön, då finns inte den marknaden och den
              inkomstkällan längre. Men Chatrine Pålsson vet att det inte kommer
              att påverka någon aktör eller några drivkrafter. Det har nämligen
              Chatrine Pålsson sagt här i kammaren.
            </seg>
            <seg n="5af73eac">
              Jag tror kanske inte att det är fullt så enkelt att styra, vilket
              vi ser från många andra verksamheter. Låt oss skilja på det som
              är offentligt finansierat och som inte styrs av marknadskrafter
              utan av behov, och låt en annan del styras av marknadskrafter.
              Och jag tycker att Jan Lindholm förde ett mycket bra resonemang
              när han försökte klargöra detta.
            </seg>
            <seg n="4cd9f16e">
              Vi har sett andra exempel i andra samhällen, inte bara på sjukvårdens
              område, där man ibland på ett mycket olyckligt sätt försöker blanda
              dessa drivkrafter och får ett väldigt olyckligt resultat.
            </seg>
            <seg n="a7467886">
              Jag tycker att man ska vara lite mer försiktig än så när man
              ställer upp spelreglerna för hur vi ska styra och vilka som ska
              få agera inom sjukvården.
            </seg>
          </u>
          <note n="017bd371" type="speaker">
            Anf. 114 ANNE MARIE BRODÉN (m) replik:
          </note>
          <u who="anita_broden_3aa0ec" xml:id="i-8b840b5d746257b4-2" n="39121649">
            <seg n="83e23b3f"/>
            <seg n="99e37a9e">
              Fru talman! När man lyssnar på statsrådet får man en del funderingar.
              Och jag vill gärna ställa några frågor.
            </seg>
            <seg n="92c49d7c">
              Det ena handlar om att det behövs förbättringar. Ja, det tror
              jag att vi alla tycker. Jag delar helt uppfattningen om de punkter
              som räknades upp. Men statsrådet glömde något. Och det handlar
              också om hur pengarna används.
            </seg>
            <seg n="32240e39">
              Det har just kommit en rapport från Sveriges Kommuner och Landsting
              där man pekar på kommande finansieringsbehov i sjukvården. Ett
              sätt att försöka få pengarna att räcka längre är faktiskt att
              försöka effektivisera och titta på den verksamhet som finns i
              dag, så att man får ut lite mer för pengarna.
            </seg>
            <seg n="a56bdb1f">
              Om man då tittar runt i Sverige på de olika landstingen skiljer
              det väldigt mycket när det gäller de kostnader som man har för
              att bedriva precis likadan vård.
            </seg>
            <seg n="dd4296d3">
              Är inte denna stopplag just ett problem, när man inte är beredd
              att släppa in de aktörer som i dag har bevisat att de kan bedriva
              verksamhet till en lägre kostnad? På det sättet skulle man få
              pengarna att räcka lite längre.
            </seg>
          </u>
          <note type="speaker" n="a647fd93">
            Anf. 115 Statsrådet YLVA JOHANSSON (s) replik:
          </note>
          <u who="unknown" xml:id="i-7ba4bd3785043dc3-0" n="12ecebf0">
            <seg n="58596537">
              Fru talman! Jag kan svara mycket kortfattat. De aktörer som finns
              i dag driver offentligt finansierade sjukhus på entreprenad. De
              har i princip agerat inom ramarna för de villkor som vi nu lagfäster.
              Jag ser därför inte att vi hindrar dessa aktörer att verka inom
              denna verksamhet.
            </seg>
          </u>
          <note n="b8b75883">
            Anf. 116 ANNE MARIE BRODÉN (m) replik:
          </note>
          <u who="unknown" xml:id="i-232364e1e2f84929-0" n="12ecebf0">
            <seg n="09273e95">
              Fru talman! Om det vore så som statsrådet säger, då skulle jag
              inte tro att remissvaren hade sett ut på det sätt som de gör.
              Det låter ju som om det är vi i den borgerliga alliansen som är
              så negativa till stopplagen. Men oerhört många har kritiserat
              detta i sina remissvar, bland annat alla fackförbund. De har sagt
              att detta inte blir bra för sjukvården och att det inte blir bra
              för den framtida utvecklingen. Det måste ändå ligga någonting
              i vår kritik. Därför är denna stopplag helt onödig. Varför lyssnar
              man inte på det som sägs i remissvaren från de olika fackliga
              organisationerna, och varför tar man inte frågan om att detta
              kommer att förhindra och försvåra en snabbare rehabilitering och
              återgång till jobb på allvar, vilket också framgår av rapporten?
            </seg>
          </u>
          <note type="speaker" n="ee506df3">
            Anf. 117 Statsrådet YLVA JOHANSSON (s) replik:
          </note>
          <u who="unknown" xml:id="i-d2af38191f2eb6bd-7" n="12ecebf0">
            <seg n="823250a1">
              Fru talman! Självklart har vi lyssnat på remissinstanserna. Det
              redogör vi också för i propositionen. Men lika självklart är det
              regering och riksdag som har att ta det fullständiga och samlade
              samhällsansvaret för hur vi ska styra sjukvården.
            </seg>
            <seg n="63cb988a">
              Anne Marie Brodén och hennes partivänner och vänner i alliansen
              är svaret skyldig när det gäller på vilket sätt sjukvården blir
              bättre och fler blir behandlade av att några kan köpa sig förbi
              köerna även inom den offentligt finansierade sjukvården. Och hur
              blir det bättre av att skattemedel kan gå till aktieutdelning
              eller att universitetssjukhusen privatiseras?
            </seg>
            <seg n="492533a6">
              När ni argumenterar använder ni ju argumentet att vi behöver
              entreprenörer inom vården. På den punkten är vi inte oense. Vi
              är oense om vilka regler som ska gälla för dem, och om de över
              huvud taget ska ha några regler. Det är där som vi är oense.
            </seg>
            <seg n="f7c5b3a7">
              Min talartid är snart slut, och detta är min sista replik. Jag
              vill därför trots hårda toner i den här debatten, där vi uppenbart
              är mycket oense, och där vi har en tydlig ideologisk skillnad,
              tacka utskottets ledamöter för en bra debatt och för ett gott
              samarbete under det gångna året och önska en trevlig sommar.
            </seg>
          </u>
          <note type="speaker" n="44e3609d">
            Anf. 118 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-2fd51688d21015ee-0" n="48ce2887">
            <seg n="fbfadaa8">
              Fru talman! I måndags deltog jag i ett sammanträde med landstingsfullmäktige
              i mitt län, ett landsting som styrs av Socialdemokraterna, Vänsterpartiet
              och Miljöpartiet. Där är det samma låsta och, påstår jag, föråldrade
              synsätt som regeringen nu visar i detta förslag till stopplag
              inom sjukvårdspolitiken. Det är samma låsning i ett perspektiv
              som jag menar inte är individens och patientens utan systemets
              perspektiv. Det är samma låsningar som försvårar ett nytänkande
              och en förnyelse.
            </seg>
            <seg n="6c13625e">
              Det finns en bred enighet det har visats bland annat i den här
              debatten om att vården ska vara solidariskt finansierad och också
              demokratiskt styrd. Politiken och styrningen ska koncentreras
              på att stifta lagar som bidrar till utveckling, göra beställningar
              som innebär att i avtalsform uttrycka krav på kvalitet och kvantitet
              och reglera den ekonomiska ersättningen och, minst lika viktigt,
              kontrollera och utkräva ansvar. Och detta är politikens huvuduppgifter.
            </seg>
            <seg n="b5830ea0">
              Detta kompakta motstånd mot att låta andra än landsting driva
              sjukhus tycks vila på en misstro. Man vet ju inte vad de tar sig
              till, tycks inställningen vara.
            </seg>
            <seg n="be4c2c10">
              Men det är samtidigt en misstro mot landstingspolitikerna. Kan
              vi politiker inte styra sjukvård som drivs av annan än landsting,
              kan vi väl inte heller styra landstingsdriven sjukvård? Misstron
              leder rimligen till slutsatsen att även landstingsstyrd sjukvård
              är dåligt styrd. Men låt oss då i så fall diskutera det problemet
              och inte ett låtsasproblem. Jag menar att majoritetskartellen
              utmanar ett låtsasproblem.
            </seg>
            <seg n="a854a189">
              Varför är den riktiga utmaningen, att ge möjligheter att jämföra,
              så viktig? Ja, det torde vi nog vara eniga om, hoppas jag.
            </seg>
            <seg n="9683969d">
              Olika aktörer bidrar till att fler nya tankar väcks. Olika aktörer
              bidrar till att pressa kostnader och förbättra kvalitet. Och olika
              aktörer skapar en konkurrens om att ge personal den bästa trivseln.
            </seg>
            <seg n="2b228989">
              Men låt sluta tala om ett låtsasproblem. Angrip problemet med
              de politiska tillkortakommandena. Det är detta problem som uppenbarligen
              är det egentliga problemet, och det har egentligen inte diskuterats.
            </seg>
          </u>
          <note type="speaker" n="ed49c25a">
            Anf. 119 LARS GUSTAFSSON (kd):
          </note>
          <u who="lars_gustafsson_3ee01d" xml:id="i-51fed0b732f860aa-0" n="dcd34cbf">
            <seg n="7cd2d3bc">
              Fru talman! Man kan tala om pseudodebatt. Det måste jag säga.
            </seg>
            <seg n="35866b37">
              Jag tänkte berätta att min mor på 60-talet arbetade i en bosättningsaffär.
              Där sålde man dammsugare. Men de var inte bra. Det var dåligt
              kvalitet på dem, och de höll inte. Det var inte så underligt eftersom
              de var gjorda i Östtyskland. Men alla kunde köpa dem eftersom
              de var billiga.
            </seg>
            <seg n="d6955611">
              Det är samma sak med talet om stopplag. Här talas det om gräddfiler.
              Jag vill tala om för er att det här beslutet kommer att innebära
              att det blir de som inte ens kommer att få kaffegrädde, utan det
              kommer att bli ännu mer vispgrädde till dem som har pengar. Det
              är det som det handlar om. De kommer fortfarande att åka till
              Århus och få sina operationer, eller någon annanstans, därför
              att de har råd, medan utvecklingen i den offentligt drivna vården
              kommer att krympas. Det kommer att motverka sitt syfte. Detta
              förslag, som väl syftar till att patienterna ska få tillträde
              på rimliga villkor, kommer att krympa deras möjligheter, därför
              att de som behöver inte kommer att komma till. Det kommer att
              minska utvecklingsintresset i vården. Incitamentet till innovation
              inom vårdsektorn kommer att minska, och nya innovationer som är
              behövliga kommer att exkludera dem som inte har råd att köpa dem.
              Det är det som är problemet.
            </seg>
            <seg n="a53a914b">
              Vi talar om lokalutnyttjande. För ett par år sedan, när jag satt
              i Hallands läns landsting som landstingspolitiker, gjordes en
              utredning om hur mycket man använde de nya exklusiva operationssalarna
              på länssjukhuset i Halmstad. Man använde dem 3035 % i övrigt stod
              de tomma. Ingen företagare skulle kunna utnyttja sina lokaler
              på lika dåligt sätt. Låt mig också tala om att om en idrottsförening
              äger en idrottshall och man har massor av lokalutrymmen vid sidan
              om så skulle man gärna hyra ut dem för att få intäkter till den
              egna verksamheten, som då skulle bli bättre. Det skulle också
              gynna folkhälsan i bygden.
            </seg>
            <seg n="363c8d06">
              Om det nu pratas om non-profit -företag, hur kommer det sig då
              att man köper medicin av aktieägare som sitter på andra sidan
              jordklotet eller Hewlett-Packards stora, multinationella företag,
              när man inte vill gynna att människor ska tjäna pengar på vården?
              Det är ju bara nonsens! Sjukvårdspersonal arbetar ju i andra länder
              trots att vi har långa köer och tomma lokaler i Sverige. Hur kan
              det vara så?
            </seg>
            <seg n="dbab3f40">
              Vi pratar om köer. Vem är det som står i köerna? Det är de i
              Norrland och i andra landsting som har svårt med ekonomin. Man
              skulle snarare tala om förlustdrivna sjukhus än vinstdrivna det
              vore viktigare. Det är väl ändå så att varje arbetstagare och
              företagare vill tjäna pengar? Det är väl ingen som jobbar gratis?
            </seg>
            <seg n="e7f200ca">
              Det är märkligt: Vi hade en utredning av Pär Axel Sahlberg från
              Halland som föreslog ett mer rimligt resonemang. Men det förslaget
              har man ju slopat. Det var det vi diskuterade inför förra valet.
              Då stod man inte upp för det. Sedan borde man ställa frågor till
              dem som talar om att man inte ska köpa tjänster för offentliga
              pengar. Hur kan man då köpa färdtjänst, skolskjuts och sådant?
              Det är pengar som är intäkter från skattebetalarna. Det finns
              ju ingen garanti för att de kan fullfölja sina åtaganden. Det
              handlar ju till exempel om taxibolag. Resonemanget borde alltså
              föras på en rimlig nivå: Vad gynnar patienten bäst? Det kommer
              inte att gynna patienten bäst att man sätter upp mer förbud. Låt
              oss i stället reglera detta, och låt landstingspolitikerna, som
              hittills har haft ett förtroende, fortsätta ha det. De kommer
              att klara av detta i framtiden också. Skulle avarter uppkomma
              så finns det alla möjligheter att återkomma, men låt oss inte
              springa före och försöka hitta spöken på ljusa dagen.
            </seg>
          </u>
          <note n="ce3ecc90">
            Jag yrkar bifall till reservation nr 1.
          </note>
          <note n="f6544339">
            Överläggningen var härmed avslutad.
          </note>
          <note n="848b40cc">
            8 § Sverige i Förenta nationerna samt vissa frågor rörande mänskliga
            rättigheter, folkrätt m.m.
          </note>
          <note n="e235f212">
            Föredrogs
          </note>
          <note type="speaker" n="750e2890">
            Anf. 120 BJÖRN HAMILTON (m):
          </note>
          <u who="bjorn_hamilton_019a00" xml:id="i-daf0f4bdbecf0e53-0" n="02dcae86">
            <seg n="a0597299">
              Fru talman! Jag ska inleda med att yrka bifall till reservation
              nr 1. I det här betänkandet har utrikesutskottet presterat stor
              samsyn, och ett flertal moderata yrkanden har blivit tillgodosedda,
              även om de traditionsenligt kommer att avslås. Mitt anförande
              kommer dock att fokusera på de delar av betänkandet där vi haft
              en annan mening än majoriteten av utskottet.
            </seg>
            <seg n="73efe2ee">
              Det råder inte minsta tvekan om att FN är i stort behov av reformering.
              Organisationen speglar det förhållande som rådde i världen under
              det kalla kriget, det vill säga den mörka och dystra period då
              människorna i halva Europa och hela Ryssland förtrycktes av blodbesudlade
              kommunistiska diktaturer under ledning av Sovjetunionen. FN präglades
              av dels periodvis sovjetisk frånvaro, dels ett totalt deadlock
              genom veton som förhindrade konstruktiva fredsinsatser och konfliktförebyggande.
            </seg>
            <seg n="7b661da2">
              Förutsättningarna har förändrats dramatiskt, då den siste sovjetiska
              kommunistdiktatorn Gorbatjov vid Europarådets session i Strasbourg
              skrotade Brezjnevdoktrinen och lovade att sovjetisk trupp aldrig
              mer skulle ingripa i länder som beslutat sig för att avvika från
              den sovjetiska marxist-leninistiska läran och att i stället för
              så kallad folklig demokrati införa verklig demokrati.
            </seg>
            <seg n="f5f7662e">
              I början av 90-talet var vi många som trodde att världsorganisationen
              skulle kunna spela en mer framträdande konfliktförebyggande roll.
              Delvis bevisades detta av resolutionerna, som gjorde det möjligt
              att ingripa mot Iraks angreppskrig och ockupationen av Kuwait.
              Därefter har FN, delvis på grund av den ålderdomliga organisationen,
              haft påtagliga svårigheter att ta ledningen i fredsfrämjandet.
            </seg>
            <seg n="d1e7bcfc">
              Även vad gäller arbetet kring mänskliga rättigheter lämnar FN-strukturen
              mycket övrigt att önska. MR-kommissionen och även generalförsamlingen
              förefaller ibland vara ett forum för vissa odemokratiska förtryckarregimer
              att gemensamt blockera varje resolution ägnad att kritisera förtrycket
              och bristen på mänskliga rättigheter i de berörda länderna.
            </seg>
            <seg n="c57e1017">
              I reservation 1, som är gemensam för allianspartierna, betonar
              vi att Sverige ska värna och framhäva demokrati och respekt för
              mänskliga fri- och rättigheter. Inrättandet av den internationella
              brottmålsdomstolen är ett steg i rätt riktning.
            </seg>
            <seg n="6f43d3ce">
              Fru talman! Ytterligare ett steg i rätt riktning vore att inbegripa
              de två principerna om mänskliga rättigheter och demokrati i FN:s
              millenniemål. Vi menar att detta skulle understryka sambandet
              mellan utveckling, säkerhet och mänskliga rättigheter, vilket
              starkt framhålls av FN:s generalsekreterare i hans förslag till
              reformering av FN:s verksamhet och organisation.
            </seg>
            <seg n="3d8ba90e">
              Vi anser att det behövs långtgående och djupgående reformer av
              FN och dess underorgan. FN-systemet behöver en omfattande översyn,
              vilket i första hand ska avse biståndsverksamheten och FN:s olika
              specialorgan. När det gäller verksamheten i världsorganisationens
              specialorgan framhåller vi behovet av att effektivisera styrelsearbetet,
              skapa mer professionella rekryteringsprocesser, motarbeta och
              förebygga rivaliteten mellan olika organ samt att förändra ledningsstrukturen,
              ledningskulturen och beslutsprocessen.
            </seg>
            <seg n="dd5fca39">
              Sverige bör vidare verka för en reformering av säkerhetsrådets
              sammansättning, beslutsregler och vetorätt och ta initiativ till
              skapandet av en mekanism för uppföljning och utvärdering av reformarbetet.
            </seg>
            <seg n="03117061">
              Vi vill här också särskilt framhålla att FN och andra internationella
              organ i större utsträckning än hittills måste uppmärksamma kvinnors
              utsatta situation i krig och deras behov av särskilt skydd mot
              sexuella övergrepp och annat våld i flyktingläger.
            </seg>
            <seg n="31262bda">
              Fru talman! När det gäller säkerhetsrådet har vi länge önskat
              en reformering. Säkerhetsrådets sammansättning speglar maktförhållandena
              i världen vid tiden för andra världskrigets slut. Modellen med
              permanenta medlemmar vilka har vetorätt har överlevt sig själv.
              I den bästa av världar skulle vetorätten avskaffas och det permanenta
              medlemskapet skrotas. Det inses dock lätt att sannolikheten för
              att någon frivilligt avstår en plats i säkerhetsrådet och dessutom
              medverkar till en slopad vetorätt är mindre än sannolikheten att
              överleva en natt i en bädd full av giftkobror.
            </seg>
            <seg n="69810f6a">
              Det förefaller nästan lika osannolikt att EU skulle kunna enas
              om en gemensam plats i rådet, innebärande att Frankrike och Storbritannien
              avstod sina platser. Det återstår alltså att gilla läget och medverka
              till en utökning av antalet medlemmar i säkerhetsrådet för att
              den vägen bättre spegla dagens maktförhållanden i världen.
            </seg>
            <seg n="99b44a1c">
              Generalsekreteraren har i sina förslag In Larger Freedom föreslagit
              två tänkbara modeller för ett utvidgat säkerhetsråd.
            </seg>
            <seg n="a18b59a1">
              Enligt vår mening är modellen med kontinuerliga val till rådet
              att föredra. Vi avvisar alltså tanken på nya permanenta och semipermanenta
              medlemmar i säkerhetsrådet. Dessutom vill vi till varje pris undvika
              en utvidgning av vetorätten till ytterligare medlemsländer. Det
              är mindre viktigt hur reformen genomförs än att den genomförs
              under förutsättning att samtliga nya rådsplatser blir föremål
              för fortlöpande om- eller nyval.
            </seg>
            <seg n="bd3ef08b">
              Fru talman! Det finns stora behov av internationella kris- och
              konflikthanteringsförmågor, och ambitionen att solidariskt bidra
              från svensk sida är hög. Vi förordar och har i ekonomiska ramar
              angivit en högre ambitionsnivå från Sveriges sida när det gäller
              långsiktiga internationella insatser som vi vet efterfrågas här
              och nu. FN:s, EU:s och Natos trovärdighet i fråga om internationell
              fred och säkerhet bygger på att de enskilda länderna utifrån sina
              egna beslut tar sin del av ansvaret och bidrar till de gemensamma
              fredsansträngningarna.
            </seg>
            <seg n="da58fbba">
              Efterfrågan på Sveriges medverkan är stor inom FN, EU och Nato,
              och Sveriges bidrag skulle kunna bli avsevärt större. Mot bakgrund
              av detta och regeringens önskan att bidra till EU:s snabbinsatsstyrkor
              krävs prioriteringar som är samstämmiga med utrikespolitiska mål.
            </seg>
            <seg n="0485968e">
              Vi efterlyser därför från regeringen en samlad nationell strategi
              för riktlinjerna för Sveriges medverkan, en strategi som tydligt
              anger såväl de utrikespolitiska som de försvarspolitiska målen
              och intressena och som skapar förutsättningar för ett väsentligt
              mer effektivt resursutnyttjande än i dag. Med andra ord måste
              dessa mål kopplas till existerande resurser och till frågan om
              hur vi gör bäst nytta.
            </seg>
            <seg n="a59ce8f2">
              Långt innan det konkreta erbjudandet om deltagande framförs måste
              Sverige ha kriterier för olika tänkta handlingsalternativ. De
              svenska internationella insatserna präglas av en tydlig geografisk
              splittring i dag. För närvarande tjänstgör ca 700 svenska män
              och kvinnor inom 14 olika missioner fördelat på fyra olika världsdelar.
              Det är en uppenbar kraftsplittring.
            </seg>
            <seg n="7820592b">
              På många platser utgör Sveriges bidrag av endast en handfull
              personer. Bilden vittnar om en utsmetning av de förhållandevis
              begränsade resurser som står till buds. Varje separat konflikt
              som vi engagerar oss i kräver dessutom avsevärda stabs- och logistikresurser.
              Förhållandet blir mycket tydligt när vi tittar på kostnaden per
              anställd i utlandsstyrkan vid små och korta missioner. Där blir
              genomsnittskostnaden väsentligt högre än vid mera omfattande och
              långsiktiga internationella insatser. Att etablera och avetablera
              små förbandsenheter under förhållandevis korta missioner blir
              oproportionerligt kostsamt. Detta dåliga resursutnyttjande innebär
              att Sveriges samlade bidrag blir mer begränsade än vad som annars
              skulle ha varit fallet.
            </seg>
            <seg n="ead5fb21">
              Verkningsgraden för de 1,4 miljarder kronorna som budgeterats
              för nästa år blir orimligt låg. Därför borde insatserna vara av
              mer långsiktig natur och koncentreras till färre områden. Det
              skulle ge Sverige ett större inflytande på operationen, och våra
              resurser skulle bli mer effektivt utnyttjade än för närvarande.
              Som exempel kan nämnas det svenska deltagandet i den EU-ledda
              styrkan i Bosnien-Hercegovina där det svenska bidraget kommer
              att utgöra endast 1 % av den totala operativa truppstyrkan på
              7 000 personer.
            </seg>
            <seg n="30529b7b">
              Cyniskt, men inte förvånande, skriver Vänsterpartiet de svenska
              kommunisternas eget parti: Om Sverige fortsättningsvis ska understödja
              humanitära insatser i FN:s regi ska det enligt Vänsterpartiet
              finnas tydliga garantier för att svensk FN-trupp inte kan blandas
              samman med USA-alliansens stridande förband.
            </seg>
            <seg n="d36923f7">
              Vänstern är alltså förblindad av USA-hat, motståndare till internationella
              gemensamma operationer för att främja demokrati, mänskliga rättigheter
              och rädda liv, ett Vänstern som länge tyckt att Sovjetunionen
              var en förebild, ett Vänstern som varit motståndare till nära
              nog alla internationella fredsinsatser. Man var emot befrielsen
              av Kuwait. Man var emot insatserna i Kosovo. Och nu är man emot
              svenska fredsbevarande insatser.
            </seg>
            <seg n="bc0a22dc">
              Sammantaget måste frågor ställas om när, var och hur de internationella
              insatserna ska genomföras för att våra begränsade resurser ska
              resultera i bästa möjliga hjälp för så många som möjligt.
            </seg>
            <seg n="ebe7ac37">
              Östafrika, Afrikas horn och Stora sjöregionen är svårt sargade
              av svält och krig. Dessa områden kan karakteriseras som krutdurkar
              där fattigdom och diktatur kan tjäna som grogrund för terrorism.
              Dessutom påverkas utvecklingen och stabiliteten i närliggande
              regioner. Vi förespråkar en Marshallplan för demokratisering och
              utveckling i de nämnda regionerna. Planen ska vara utformad i
              samma anda som den plan som skapades för stöd och uppbyggnad av
              krigsdrabbade europeiska länder efter andra världskriget. Sveriges
              roll som pådrivare av en utveckling mot demokrati i de berörda
              afrikanska staterna kan inte nog understrykas.
            </seg>
            <seg n="d476b0f6">
              FN har kallat Darfur för världens största humanitära katastrof,
              men man saknar förmåga att agera kraftfullt. Vi anser att det
              behövs ett kraftigt förstärkt europeiskt stöd till Afrikanska
              unionens övervakningskommission i Darfur och att Sverige bör delta
              med trupp i en sådan insats.
            </seg>
            <seg n="95160b1c">
              Sveriges regering bör enligt vår uppfattning verka för att Taiwan
              ska kunna delta i och bidra till verksamheten inom FN och dess
              underorgan, till exempel i WHO:s arbete med smittskydd. Den demokratiskt
              valda regeringen i Taiwan representerar 23 miljoner invånare som
              i dagsläget saknar inflytande inom ramen för FN. Vi anser att
              detta förhållande måste ändras.
            </seg>
            <seg n="53a0703b">
              Fru talman! Sammanfattningsvis: Mycket arbete och många kompromisser
              återstår innan världsorganisationen FN får de möjligheter och
              den förmåga som ursprungligen avsågs då FN-stadgan skrevs. Det
              är nu viktigt att fokusera på de nödvändiga reformerna för att
              åstadkomma ett FN i tiden.
            </seg>
          </u>
          <note type="speaker" n="ed4a9716">
            Anf. 121 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-2831903c72e514b2-0" n="5a36fa53" next="i-e9002f0309d4705a-0">
            <seg n="6858151e">
              Fru talman! FN med världens alla länder som medlemmar är ju den
              enda organisation som med auktoritet kan tala å hela mänsklighetens
              vägnar. Vi har därför ett behov av FN. Men vi måste erkänna organisationens
              brister och tillkortakommanden som gör att de reformer som nu
              föreslås och som förhoppningsvis ska beslutas i september på ett
              toppmöte i New York blir av.
            </seg>
            <seg n="1e53e136">
              Men vi vet att FN blir aldrig mer än vad medlemsländerna gör
              organisationen till. I dag lever inte FN upp till sina stadgar,
              som säger att FN ska verka för fred och respekt för mänskliga
              rättigheter, men det gör man inte därför att FN lamslås.
            </seg>
            <seg n="db770c08">
              De största tillkortakommanden och de största kriser som FN har
              gått igenom är ju när FN står handlingsförlamat inför folkmord.
              Snart är det tio år sedan den 11 juli 1994 då den etniska resningen
              nådde Srebrenica i Bosnien.
            </seg>
            <seg n="7fef1062">
              Serbiska soldater föste ihop män och pojkar som var så unga som
              9 år. Man samlade 8 000 män och pojkar framför grävskopsgrävda
              gravar och sköt dem kallblodigt en och en. Det tar ganska lång
              tid att skjuta 8 000 människor. Men FN ingrep inte. FN fanns på
              plats. De holländska FN-soldaterna tittade på. De var där för
              att skydda befolkningen, men det gjorde de inte. Det var ett grovt
              misslyckande för FN. Tyvärr har många av dessa soldar begått självmord
              sedan dess.
            </seg>
            <seg n="6b71c73f">
              Vi vet också hur FN stod handlingsförlamat i Kosovo 1999 när
              ytterligare en etnisk resning hotade att bryta ut i stor omfattning.
              Säkerhetsrådet blockerades av Kina, och det var Nato som fick
              kliva in när FN inte förmådde att hindra folkmordet.
            </seg>
            <seg n="c2bc4cfd">
              Rwanda 1994 är ytterligare ett exempel på att FN inte lyckades
              göra någonting för att stoppa dödandet. Jag såg för någon vecka
              sedan en film som jag kan rekommendera till alla här, Hotel Rwanda
              , som mycket väl belyser vad som hände där för drygt elva år sedan,
              hur hatet på etnisk och rasistisk grund spred sig bland befolkningen
              och FN gjorde ingenting.
            </seg>
            <seg n="f3c48480">
              Srebrenica, Kosovo och Rwanda är tre platser på jorden som är
              förknippade med mördande på grund av etniskt ursprung. Nu har
              vi ytterligare en plats som sällar sig till dessa, och det är
              Darfur där vi återigen ser att FN inte gör tillräckligt.
            </seg>
            <seg n="2c37f70d">
              Det beräknas att över 300 000 människor har fått sätta livet
              till hittills. Den afrikanska unionens styrka som finns på plats
              är alldeles för liten. Vi från den borgerliga alliansens sida
              kräver att Europa ställer upp och stärker den afrikanska unionen
              på plats. Det behövs fler utländska trupper i ett område som är
              så stort i Afrika. Sverige bör också bidra till detta.
            </seg>
            <seg n="c6760084">
              Detta är några exempel på varför FN har tappat i trovärdighet
              och varför FN måste reformeras. Varje lands suveränitet kan inte
              stå över kravet på att vi skyddar människor från grova övergrepp.
              Icke-inblandning i olika länders interna angelägenheter kan inte
              gälla när hantering av egna problem övergår till att bli folkmord.
            </seg>
            <seg n="8dd2b616">
              Efter det kalla krigets slut har FN blivit något bättre på att
              åtminstone i efterhand åtala dem som har begått de grova övergreppen.
              Vi har sett tribunaler i Rwanda, före detta Jugoslavien, Sierra
              Leone och Kambodja ta itu med förövarna. Vi har den internationella
              brottmålsdomstolen som jag uppmanar både USA och Ryssland att
              ansluta sig till.
            </seg>
            <seg n="942e7ace">
              Men det räcker inte bara att se till att man i efterhand sätter
              dit förövarna. Vi måste genomföra större reformer. Vi måste förnya
              FN och folkrätten så att det blir till ett stöd och inte ett hinder
              för varje människas grundläggande rättigheter.
            </seg>
            <seg n="7784c802">
              Kofi Annans reformförslag tycker vi från Folkpartiet är mycket
              bra och kommer att leda FN på rätt väg. Kofi Annan visar på länken
              mellan mänskliga rättigheter, fred och utveckling. Vi vet att
              mellan demokratier där mänskliga rättigheter respekteras startas
              inga krig. Vi löser våra problem på andra sätt än med våld. I
              de länder där man har demokrati blir det också bättre möjligheter
              till fattigdomsbekämpning eftersom folkvalda ledare ser till att
              pengarna kommer folket till del. MR, fred och utveckling hör definitivt
              ihop.
            </seg>
            <seg n="4f45c8ae">
              Kofi Annan lyfter upp mänskliga rättigheter på ett nytt sätt
              med sina förslag. Mänskliga rättigheter blir mer centrala för
              FN:s arbete. Därför måste vi stödja Kofi Annans förslag. Det gäller
              särskilt när han säger att vi har en skyldighet att skydda medborgare
              när regimer försöker att mörda dem eller begå etnisk rensning.
              Vi har en skyldighet att inte bara skydda, utan vi har en skyldighet
              att agera.
            </seg>
            <seg n="8020dbd9">
              Jag är glad att det nu är fem partier Socialdemokraterna och
              de borgerliga som står bakom detta med hull och hår. Vi skriver
              också i betänkandet att det skulle vara orimligt och oförenligt
              med folkrätten att inte genomföra en sådan humanitär intervention
              i det fall säkerhetsrådet i framtiden blockeras av till exempel
              en kommunistisk diktatur.
            </seg>
            <seg n="f57181d9">
              Annans reformer vad gäller mänskliga rättigheter tar också upp
              kommissionen för mänskliga rättigheter i Genève. Den har blivit
              ett skämt. Representanter för länder som Zimbabwe, Sudan och Kina
              sitter nu i Genève för att skydda sina egna intressen och hindra
              att kritik uttalas mot dem.
            </seg>
            <seg n="170accbd">
              Det är utmärkt med ett mindre MR-råd, som Annan föreslår. De
              länder som ska sitta där och övervaka respekten för mänskliga
              rättigheter runtom i världen måste själva leva upp till FN:s stadga
              om mänskliga rättigheter.
            </seg>
            <seg n="fcfb391b">
              Kofi Annan föreslår också en demokratifond. Det är jättebra att
              hjälpa de länder som vill ta sig från diktatur till demokrati.
              Det ska vara naturligt som att man kan få hjälp med att bekämpa
              fattigdom. Vi skulle från Folkpartiets sida också vilja se att
              millenniemålen även inkluderar ett demokratimål.
            </seg>
            <seg n="a950be32">
              När det gäller att komma till rätta med FN:s handlingsförlamning
              är också reformer av säkerhetsrådet väldigt viktigt. Säkerhetsrådet
              är i dag otidsenligt uppbyggt efter det kalla kriget. Från Folkpartiets
              sida vill vi begränsa användandet av vetot och på sikt avskaffa
              det helt.
            </seg>
            <seg n="86aaeb4d">
              Det är ingenting som nu har tagits upp i förhandlingarna. Det
              tycker vi är väldigt synd. Man måste ändå föra upp det på dagordningen,
              diskutera det och så frön för framtiden. Det gör man till exempel
              genom att kräva att det åtminstone krävs två länders veto för
              att stoppa förslag i säkerhetsrådet.
            </seg>
            <seg n="fcb3e4c4">
              Framför allt måste man kräva att det land som lägger in veto
              måste motivera sig. Det behövs inte i dag. Man kan bara lägga
              in ett veto och sedan sitta där tyst. Om Kina skulle vara tvunget
              att motivera varför man inte ska förhindra folkmord tror jag att
              det skulle ha mycket svårt att få fram de orden.
            </seg>
            <seg n="160fee23">
              Från Folkpartiets sida tar vi klart och tydligt ställning för
              att en utvidgning av säkerhetsrådet bör göras med roterande mandatperioder.
              Det ska inte vara nya permanenta medlemmar. Vi ska inte ersätta
              ett orättvist system med permanenta medlemmar med ett ytterligare
              fler permanenta medlemmar. Vi vill verka för modell B.
            </seg>
            <seg n="6084e421">
              Det är väldigt konstigt att nu Göran Persson i Aftonbladet i
              går gick ut och sade att Sveriges regering förordar fler permanenta
              medlemmar. Jag skulle gärna vilja höra från Socialdemokraterna
              hur man kan motivera det.
            </seg>
            <seg n="112059ed">
              Hela säkerhetsrådsreformen är en oerhört central fråga i reformpaketet.
              Nu pågår ett stort kattrakande mellan olika länder och armbågande
              för att ta sig fram. Det vore bra om Sverige som ett litet land
              ändå visste vad vi ville, drev en linje och såg till att försöka
              påverka FN i rätt riktning.
            </seg>
            <seg n="2491613c">
              Göran Persson har nu satt ned foten i går. Det är tyvärr alldeles
              för sent. Toppmötet är redan i september. Först och främst har
              han tagit ställning för fel linje. Men om vi hade varit på banan
              lite tidigare tror jag att vi hade kunnat spela en roll och se
              till att det blev en rotation bland säkerhetsrådets medlemmar.
            </seg>
            <seg n="266c41fa">
              Fru talman! Från Folkpartiets sida vill jag avslutningsvis framföra
              att vi stöder Annans reformförslag. Vi vill att de ska gå igenom.
              Vi vill att FN återigen ska ska bli en trovärdig och handlingskraftig
              organisation. Vi vill särskilt att folkrätten utvecklas till ett
              entydigt stöd och inte ett hinder för våra grundläggande rättigheter.
            </seg>
            <seg n="7c763952">
              Skulle reformpaketet gå igenom, vilket vi hoppas, får vi inte
              glömma att FN aldrig blir mer än vad vi gör det till. Där har
              vi hela tiden det problem som kommer att kvarstå. Det är att många
              FN-medlemmar är diktaturer. Sverige måste tillsammans med EU och
              andra demokratier ta ansvar för att sätta standard och visa vägen
              för det internationella samarbetet i FN så att vi kan fortsätta
              och intensifiera vårt arbete för en värld i fred, i utveckling
              och med respekt för mänskliga rättigheter.
            </seg>
          </u>
          <note n="f56183fe">
            Ajournering
          </note>
          <note n="6f53fbe4">
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="cecilia_wigstrom_d937eb" xml:id="i-e9002f0309d4705a-0" n="5a36fa53" prev="i-2831903c72e514b2-0">
            <seg n="111730fc">
              Återupptagna förhandlingar
            </seg>
          </u>
          <note n="3ec63a98">
            Förhandlingarna återupptogs kl. 16.00.
          </note>
          <note n="2f506642">
            9 § Beslut om ärenden som slutdebatterats den 13 juni
          </note>
          <note n="c466e002">
            Punkt 1
          </note>
          <note n="67273ffa">
            Punkt 13
          </note>
          <note n="4f92dea7">
            Punkt 21
          </note>
          <note n="7a5ff4a9">
            Punkt 31
          </note>
          <note n="b44c6d0d">
            Övriga punkter
          </note>
          <note n="c466e002">
            Punkt 1
          </note>
          <note n="0aa75687">
            Punkt 2
          </note>
          <note n="18a6d06e">
            Punkt 3
          </note>
          <note n="c466e002">
            Punkt 1
          </note>
          <note n="0aa75687">
            Punkt 2
          </note>
          <note n="b44c6d0d">
            Övriga punkter
          </note>
          <note n="c466e002">
            Punkt 1
          </note>
          <note n="0aa75687">
            Punkt 2
          </note>
          <note n="575f14f5">
            10 § Beslut om ärenden som slutdebatterats den 14 juni
          </note>
          <note n="c466e002">
            Punkt 1
          </note>
          <note n="5a90508d">
            Punkterna 25
          </note>
          <note n="c466e002">
            Punkt 1
          </note>
          <note n="18a6d06e">
            Punkt 3
          </note>
          <note n="8007ec7f">
            Punkt 5
          </note>
          <note n="b44c6d0d">
            Övriga punkter
          </note>
          <note n="c466e002">
            Punkt 1
          </note>
          <note n="0aa75687">
            Punkt 2
          </note>
          <note n="18a6d06e">
            Punkt 3
          </note>
          <note n="9c3e17c3">
            Punkterna 46
          </note>
          <note n="c466e002">
            Punkt 1
          </note>
          <note n="0aa75687">
            Punkt 2
          </note>
          <note n="1dacbf16">
            Punkterna 3 och 4
          </note>
          <note n="abb71b77">
            Punkt 4
          </note>
          <note n="b44c6d0d">
            Övriga punkter
          </note>
          <note n="0e965376">
            11 § Beslut om ärende som slutdebatterats vid dagens sammanträde
          </note>
          <note n="c466e002">
            Punkt 1
          </note>
          <note n="52e4fdd6">
            Punkterna 24
          </note>
          <note n="a0b68d26">
            12 § (forts. från 8 §) Sverige i Förenta nationerna samt vissa
            frågor rörande mänskliga rättigheter, folkrätt m.m. (forts. UU9)
          </note>
          <note type="speaker" n="fdf0a267">
            Anf. 122 HOLGER GUSTAFSSON (kd):
          </note>
          <u who="holger_gustafsson_cb5978" xml:id="i-b2b79840b76fecc1-0" n="9a747cbb">
            <seg n="0a82928e">
              Fru talman! Jag vill börja med att yrka bifall till reservationerna
              1 och 11.
            </seg>
            <seg n="fb6a099b">
              Fru talman! Kristdemokraterna anser att det behövs långtgående
              och djupgående reformer av FN och dess underorgan. Det har påtalats
              tidigare, och jag gör det ytterligare en gång. FN-systemets organisation
              behöver en omfattande översyn och en effektivisering. Denna bör
              i första hand avse biståndsverksamheten och FN:s olika specialorgan.
            </seg>
            <seg n="06aa385c">
              När det gäller världsorganisationens specialorgan handlar det
              om att effektivisera styrelsearbetet. Här ligger det i FN speciella
              problem. Det är ofta viktigare vem som sitter i styrelsen och
              att varje land är representerat än att man skapar styrelser med
              en storlek som gör dem effektiva. Ofta blir det väldigt stora
              styrelser och ett ineffektivt arbete. Det tycker vi är felaktigt.
            </seg>
            <seg n="11f2c7cc">
              Vi tycker i våra reservationer också att man ska skapa mer professionella
              rekryteringsprocesser. Även här kan vi se att man inom FN hellre
              ser till att kanske inte alla men väldigt många länder ska vara
              representerade mer än man tittar på kvaliteten på de personer
              som sitter vid bordet.
            </seg>
            <seg n="52146d4d">
              Man ska också motarbeta och förebygga den rivalitet som finns
              mellan olika organ. Det är inte alltid lätt att dra gränser i
              det här arbetet. Det blir lätt rivalitet om makten, och detta
              måsta man försöka komma till rätta med.
            </seg>
            <seg n="964ecb26">
              Nästa punkt är att förändra ledningskultur och beslutsprocesser.
            </seg>
            <seg n="687aefee">
              Sverige bör också verka för en reformering av säkerhetsrådets
              sammansättning, dess beslutsregler och vetorätt och ta initiativ
              till det vi kallar i reservationen för mekanism för uppföljning
              och utvärdering av reformarbetet. Vi tror att det är viktigt att
              det finns någonting som hela tiden följer förändringsarbetet.
              Då organisationen är så stor bör det arbetet på något sätt nästan
              alltid pågå.
            </seg>
            <seg n="f5f8661f">
              Det globala samarbetet mellan regeringar, det civila samhället,
              den privata sektorn och FN spelar en viktig roll för att främja
              bland annat jämställdhet i ett globalt perspektiv.
            </seg>
            <seg n="b7a836d8">
              FN måste uppmärksamma, det har sagts tidigare, kvinnors utsatta
              situation i krig och deras behov av särskilt skydd mot sexuella
              övergrepp och annat våld i flyktingläger. Kristdemokraterna anser
              att det behövs en anpassad organisation och ledning för att nå
              dessa resultat.
            </seg>
            <seg n="fe403545">
              Fru talman! Det finns tyvärr fortfarande stora behov av internationell
              kris- och konflikthantering. Ambitionen från svensk sida att solidariskt
              bidra till denna hantering är hög. Efterfrågan på svenskt bidrag
              är stort inom FN, EU och Nato. Sveriges bidrag skulle kunna bli
              avsevärt större, men då krävs bättre prioriteringar som är samstämmiga
              med våra utrikespolitiska mål. Kristdemokraterna efterlyser därför
              från regeringen en samlad nationell strategi för svensk medverkan
              en strategi som tydligt anger såväl de utrikespolitiska som de
              försvarspolitiska målen och skapar förutsättningar för ett mer
              effektivt resursutnyttjande än vad fallet är i dag.
            </seg>
            <seg n="c9287e91">
              De svenska internationella insatserna präglas av en tydlig geografisk
              splittring. Det har tidigare nämnts att för närvarande tjänstgör
              ca 700 svenska män och kvinnor inom 14 olika missioner fördelade
              på fyra olika världsdelar. Detta är en uppenbar kraftsplittring.
              Det dåliga resursutnyttjandet innebär att Sveriges samlade bidrag
              blir mer begränsat än vad som annars skulle ha varit fallet. Verkningsgraden
              blir orimligt låg. Insatserna borde vara mer långsiktiga och framför
              allt koncentreras till färre områden.
            </seg>
            <seg n="cfefb52f">
              Fru talman! Östafrika och Afrikas horn samt Storasjöregionen
              är svårt sargade av svält, krig och fattigdom och tjänar också
              som grogrund för terrorism. Dessutom påverkas utveckling och stabilitet
              i närliggande regioner. Kristdemokraterna förespråkar en så kallad
              Marshallplan för demokratisering och utveckling i dessa regioner.
              Planen bör vara utformad på liknande sätt som den plan som fanns
              efter andra världskriget i Europa. FN har beskrivit Darfur som
              världens största humanitära katastrof, men FN saknar förmåga att
              agera kraftfullt. Det behövs därför ett kraftigt förstärkt europeiskt
              stöd till Afrikanska unionens övervakningsmission i Darfur.
            </seg>
            <seg n="daef09ac">
              Fru talman! Sveriges regering bör verka för att Taiwan mer än
              i dag ska kunna delta i verksamheten inom FN. Inte minst gäller
              det dess underorgan. Vi exemplifierar i reservationen WHO:s verksamhet
              med smittskydd. Den demokratiskt valda regeringen på Taiwan representerar
              23 miljoner invånare som i dagsläget nästan helt saknar inflytande
              inom ramen för FN. Kristdemokraterna anser att detta förhållande
              måste ändras. Sveriges linje bör vara att Taiwans medborgare har
              rätt att vara bättre företrädda inom FN.
            </seg>
            <seg n="2cec2888">
              Fru talman! Den socialdemokratiska regeringen är generellt sett
              mycket positiv till FN och har stor tilltro till världsorganisationens
              förmåga att fatta lämpliga och bra beslut. Därför är det förvånande
              att regeringen reserverade sig när generalförsamlingen strax före
              jul 2004 i en resolution framhöll familjens centrala betydelse
              för fred, säkerhet och stabilitet i samhället i den så kallade
              Dohadeklarationens anda. Kristdemokraterna anser att regeringen
              bör ta ett reellt intryck av att en majoritet i generalförsamlingen
              ställt sig bakom Dohadeklarationen, vilken undertecknats av ca
              150 nationer.
            </seg>
            <seg n="29267536">
              Fru talman! Slutligen något om kloning. En majoritet av generalförsamlingens
              medlemmar har i mars 2005 förespråkat ett förbud mot alla former
              av kloning. Därigenom har man satt en internationell standard
              som anger att mänskligt liv inte i något syfte varken för forskning
              eller för terapi får skapas genom kloning. Kristdemokraterna beklagar
              att den svenska regeringen på semantiska grunder gick emot generalförsamlingens
              beslut. Vi anser att stamcellsforskning ska vara tillåten endast
              under förutsättning att den sker med så kallade adulta stamceller.
            </seg>
          </u>
          <note type="speaker" n="0aeac23f">
            Anf. 123 ALICE ÅSTRÖM (v):
          </note>
          <note n="9b58ed9a">
            Fru talman! Jag vill inledningsvis yrka bifall till reservationerna
            4 och 7.
          </note>
          <note n="eb61d165">
            I det här betänkandet behandlar vi skrivelsen Sverige i Förenta
            nationerna 20032004 samt motioner som väckts med anledning av
            skrivelsen och motioner som avlämnats under den allmänna motionstiden
            både 2002, 2003 och 2004. Det finns alltså en ganska bred blandning
            av ämnen i detta betänkande.
          </note>
          <u who="alice_astrom_5d697c" xml:id="i-1b72e486e0324de4-0" n="2abf5015" prev="i-17f565e31858a950-0">
            <seg n="8c1e0831">
              Det viktigaste i betänkandet är det utrymme som ägnas åt det
              pågående arbetet med att reformera FN. I det sammanhanget kommenterar
              utskottet också de förslag som lagts fram av FN:s generalsekreterare
              Kofi Annan. Dessa frågor är oerhört viktiga, och det är viktigt
              att debattera dem i kammaren i stället för att bara debattera
              det som hänt tidigare. Vänsterpartiet tycker att det är mycket
              positivt att ett ordentligt reformeringsarbete inom FN nu påbörjas.
            </seg>
            <seg n="fc5ba0e2">
              FN är den enda organisation i världen där alla länder deltar.
              Det är den enda organisation som kan få internationell trovärdighet
              och där man med trovärdighet kan agera för fred och säkerhet i
              hela världen. Därför är det oerhört viktigt att man också vågar
              lyfta upp de problem som finns med reformeringsarbetet, de problem
              som finns i FN-arbetet i dag och de problem man kan förutse kommer
              att uppstå i framtiden.
            </seg>
            <seg n="efe347d0">
              Fru talman! Jag kommer i mitt anförande att uppehålla mig en
              hel del vid vårt särskilda yttrande, men jag ska också beröra
              en del andra frågor som är uppe för debatt. Låt mig först ta upp
              frågan om reservation 4, som jag yrkade bifall till. Den handlar
              om folkrätten. Där poängterar vi att om Sverige understöder humanitära
              insatser i FN:s regi ska det enligt Vänsterpartiet finnas tydliga
              garantier för att svensk FN-trupp inte kan blandas samman med
              USA-alliansens stridande förband.
            </seg>
            <seg n="5a35ff7e">
              Detta kommenterades tidigare i talarstolen av Moderaterna som
              att det skulle innebära att Vänsterpartiet inte vill att vi samverkar
              i internationella insatser och att Vänsterpartiet skulle vara
              blinda och se USA som det enda onda i världen. Det här kommer
              dock, om jag minns rätt, från en motion under den allmänna motionstiden
              2002, och den har faktiskt aktualitet även i dag.
            </seg>
            <seg n="a287f369">
              Det handlar om de FN-insatser som görs i bland annat Afghanistan,
              och vi kommer att hamna i ett läge då vi också måste diskutera
              FN-insatser i Irak. För att försvara FN:s trovärdighet och självständighet
              poängterar vi vikten av att FN, när det är inblandat i humanitära
              insatser i olika regioner i världen, inte får sammanblandas med
              övriga stridande parter. Där nämns USA-alliansen då det handlar
              om Afghanistan, men det skulle även kunna handla om andra länder.
              Därför är det viktigt att FN upprätthåller sin trovärdighet och
              att dess insatser inte sammanblandas med övriga stridande parters
              insatser.
            </seg>
            <seg n="afe8e43a">
              När det gäller just Afghanistan har vi i dag tydliga signaler
              från biståndsorganisationer, från Läkare utan gränser och från
              andra aktörer i Afghanistan där det påpekas att USA-alliansens
              arbete med att jaga terrorister hindrar FN från att kunna arbeta
              på ett bra sätt och att också FN-trupperna i Afghanistan i dag
              ifrågasätts och även blir tagna som gisslan.
            </seg>
            <seg n="dc63951c">
              Vi anser att det är FN som ska kunna tillgripa våld, och därför
              är det viktigt att också ställa upp med insatser. Vi menar att
              det är viktigt att Sverige finns med i det internationella arbetet.
              Samtidigt är det viktigt att poängtera att FN:s ställning inte
              får äventyras, vilket kan bli fallet i sådana här sammanhang.
            </seg>
            <seg n="139809d7">
              Fru talman! Jag ska lite kort också ta upp reservation 7. Det
              är en reservation som handlar om ytterligare konventioner. Det
              handlar om ett skydd när det gäller de homosexuellas rättigheter,
              en internationell konvention om avskaffande av all diskriminering
              på grund av sexuell läggning eller könsidentitet.
            </seg>
            <seg n="88c3cb4c">
              Enligt Amnesty International är homosexualitet fortfarande förbjudet
              i 70 länder. I vissa av dessa länder är homosexualitet dessutom
              belagt med dödsstraff. Vi i Vänsterpartiet anser att det är oerhört
              viktigt att man arbetar för allas lika värde och att vi motverkar
              diskriminering på alla grunder. Sexuell läggning eller könsidentitet
              måste också få ett skydd. Vi anser att en FN-konvention är något
              som Sverige skulle arbeta för.
            </seg>
            <seg n="4b31a672">
              Vi är klart medvetna om svårigheterna att få igenom en sådan
              konvention men om man inte börjar arbetet och vågar ta tydlig
              ställning vilket vi tycker att Sverige ska göra för att driva
              på kommer vi aldrig att kunna garantera ett skydd för diskriminering
              när det gäller sexuell läggning och könsidentitet.
            </seg>
            <seg n="d715e484">
              Vi anser att det skydd som ska finnas i Sverige också ska kunna
              genomföras i övriga världen för att skydda de enskilda individerna.
            </seg>
            <seg n="7d96929c">
              Fru talman! Jag kommer nu in på frågan om folkrätt och mänskliga
              rättigheter. Den konflikt som har funnits och som flera har pekat
              på här tidigare, nämligen den internationella rätten, det vill
              säga folkrätten och staters suveränitet, kan mycket väl fungera
              som ett skydd för diktaturer som på ett hänsynslöst och brutalt
              sätt förtrycker befolkningen och bryter mot de mänskliga rättigheterna.
              Det bör vara i FN:s intresse att ha en så stark ställning, och
              att mänskliga rättigheter också har det i FN:s arbete att FN kan
              ingripa. Det handlar om skyddet för den enskilda individen och
              skyddet för mänskliga rättigheter.
            </seg>
            <seg n="e306da43">
              Frågan är inte så enkel. Vi har valt att inte ha någon reservation.
              Det här är en svår fråga. Vi har kunnat se att stormakter som
              har stora ekonomiska intressen och som har förespråkat respekt
              för mänskliga rättigheter i många andra sammanhang faktiskt har
              godtagit dessa diktaturer. Man har samarbetat med dem och stött
              dem. I det läget har man från stormakterna också använt sig av
              folkrätten som ett skydd för att man inte ska ingripa i dessa
              stater. Andra stater som inte har kontakt med stormakterna och
              där det inte har funnits ekonomiska intressen för stormakterna
              har varit lättare att angripa.
            </seg>
            <seg n="e695d465">
              Det är inte så enkelt som att man kan säga att brott mot mänskliga
              rättigheter ska angripas och att man ska ha en intervention. I
              Irak begås i dag många brott mot mänskliga rättigheter. Det är
              inte så enkelt att man bara kan säga att vi tar bort staternas
              suveränitet och att det är skyddet för den enskilda individen
              och skyddet för mänskliga rättigheter som ska gälla, och att FN
              ska kunna ingripa med våld. Det är inte säkert att brotten mot
              de mänskliga rättigheterna blir mindre för det.
            </seg>
            <seg n="a50f5204">
              Vi anser ändå att mänskliga rättigheter är en så grundläggande
              princip och att den är så viktig i världen att det är en utveckling
              som vi gärna ser att FN går mot. Men man måste koppla ihop den
              här frågan med FN:s övriga reformering. Man måste koppla ihop
              den med säkerhetsrådets sammansättning. Man måste koppla ihop
              den med vetorätten.
            </seg>
            <seg n="3c8effdb">
              Vi i Vänsterpartiet är övertygade om att med ett reformerat FN,
              där man klarat av att reformera säkerhetsrådet och det har fått
              en annan sammansättning och där vetorätten har en helt annan roll,
              eller kanske på sikt till och med har utmönstrats, och FN får
              styrka att agera ute i världen, är det möjligt att säga att mänskliga
              rättigheter ska vara övergripande.
            </seg>
            <seg n="30a16629">
              Dit är vägen lång. Om man inte ser problemen, om man inte ser
              stormaktsintressena, om man inte ser att interventioner när det
              gäller skyddet för de mänskliga rättigheterna ofta beror på vilka
              stater som skyddar en och vilka andra stormaktsintressen som finns
              är man blind. Är det något vi inte får vara när det gäller FN
              och FN:s reformering så är det blinda. Det gynnar inte mänskliga
              rättigheter. Det gynnar inte FN. Det gynnar framför allt inte
              en värld där mänskliga rättigheter ska råda.
            </seg>
          </u>
          <note type="speaker" n="75a6e82c">
            Anf. 124 CECILIA WIGSTRÖM (fp) replik:
          </note>
          <u who="cecilia_wigstrom_d937eb" xml:id="i-ff4156d83890e256-0" n="5a36fa53">
            <seg n="9b64496f">
              Fru talman! Jag har begärt replik på Alice Åström därför att
              jag vill diskutera med henne det som står i Vänsterpartiets särskilda
              yttrande. Det står så här: Det var först efter bombningarna av
              Jugoslavien som de jugoslaviska militära och paramilitära förbanden
              fick en förevändning att störta in i Kosovo och begå de omfattande
              övergreppen mot befolkningen och fördriva den.
            </seg>
            <seg n="dd1f1f45">
              Vänsterpartiet skriver i sitt särskilda yttrande att Nato retade
              upp serberna så att de var på väg att begå en etnisk rensning
              av kosovoalbanerna. Det är en skrämmande historieförvrängning
              som jag vill ta upp. Jag vill förtydliga vad som egentligen hände.
            </seg>
            <seg n="4d17e981">
              I Kosovo begicks den första etniska rensningen redan i mars 1998
              i ett antal byar. När massakern hade ägt rum i byn Reczak förklarade
              OSSE, som hade en verifikationsmission på plats i Kosovo, att
              det var folkmord. Det ledde till att OSSE som var övervakningsmission
              skickades ut ur Kosovo av Milošević vid årsskiftet när 1999 skulle
              börja. Efter det hade Milošević fri hand att utföra sin planerade
              aktion. Han rensade byarna etniskt på kosovoalbaner och drev folk
              upp i berg och skogar mitt i vintern. Det kan inte innebära något
              annat än risk för att svälta ihjäl.
            </seg>
            <seg n="4e3491f4">
              Tack vare att Nato våren 1999 gick in och bombade och såg till
              att Milošević insåg att det inte fanns något sätt för honom att
              förverkliga sin dröm om ett Storserbien fick vi slut på den etniska
              rensningen. Det var inte på grund av Nato som den uppstod.
            </seg>
          </u>
          <note type="speaker" n="1d12b06f">
            Anf. 125 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-b6995be63442f398-0" n="2abf5015">
            <seg n="36c92f42">
              Fru talman! Cecilia Wigström läser in väldigt mycket i de här
              meningarna. Det fanns etnisk rensning även innan dess. Det var
              under bombningarna och under den perioden som de allra grövsta
              brotten begicks. I skydd av bombningarna fick man upp hatet och
              den ytterligare förföljelsen och stärkte konflikten. Det var då
              de grövsta övergreppen begicks.
            </seg>
            <seg n="9efb36b9">
              Vi kan säkert diskutera vad som hände först och vad som hände
              när, men om man inte ser vad som hände under Natobombningarna
              och om man inte ser att det ledde till en mycket intensiv etnisk
              rensning förfalskar man historien.
            </seg>
            <seg n="746c839f">
              Jag tycker att det är viktigt att se. När man går in med militära
              medel och när man går in utan FN-mandat, som det var i det läget,
              skapar man problem. Jag tror inte att jag har svaret. Jag tror
              inte att Cecilia Wigström heller har svaret på vad som hade hänt
              om man hade kunnat agera på ett annat sätt. Det kan ingen av oss
              i dag.
            </seg>
            <seg n="207badca">
              Det enda vi, förhoppningsvis, gemensamt kan glädja oss åt är
              att vi har en utveckling där vi ändå kan se lite ljus i tunneln
              när det gäller konflikten i det området.
            </seg>
            <seg n="4d8d7156">
              Det vi har velat peka på i det särskilda yttrandet är att saker
              och ting inte är så enkla. Det är inte så enkelt så att man kan
              säga: Vi står för mänskliga rättigheter, eller också bombar vi.
              Vi står för demokrati. Ni står för diktatur. Då kan vi bomba eller
              gå in.
            </seg>
            <seg n="f570fa77">
              Det är alltid människor som lider. Det finns motstridiga intressen.
            </seg>
          </u>
          <note type="speaker" n="7f5e475e">
            Anf. 126 CECILIA WIGSTRÖM (fp) replik:
          </note>
          <u who="cecilia_wigstrom_d937eb" xml:id="i-ff4156d83890e256-1" n="5a36fa53">
            <seg n="8fdb7959">
              Fru talman! Självklart är verkligheten komplex, men det går inte
              att komma ifrån att ni skriver att Nato provocerade fram den etniska
              rensningen av kosovoalbaner. Det är förskräckligt att ni ser mellan
              fingrarna med vad Milošević gjorde och den plan han hade med att
              utrota de bosniska muslimerna och de muslimska kosovoalbanerna.
              Ni ser mellan fingrarna med detta bara för att ni vill svartmåla
              Nato. Ni vill svartmåla USA.
            </seg>
            <seg n="14a743ed">
              Det var inte Nato som provocerade fram någonting. Den serbiska
              regeringen hade planerat detta väldigt väl. Haagtribunalen har
              visat vilka planer man hade att rensa Kosovo, såsom man försökte
              göra i Bosnien. Man hade planer på vilka serber som skulle ta
              kommando över olika delar av Kosovo när väl rensningen var utförd.
              Detta satt man och planerade.
            </seg>
            <seg n="ba78464a">
              Omvärlden försökte sätta tryck på Milošević. Man gav ultimatum:
              Du måste dra tillbaka polisen och militären från Kosovo. Han lydde
              inte. Han gjorde det inte. Det var först när Nato visade att man
              menade allvar med sina bomber som Milošević insåg att han måste
              samarbeta med världssamfundet, måste sätta sig ned och förhandla
              med kosovoalbanerna och måste stoppa dödandet.
            </seg>
            <seg n="0c13b2a3">
              Det var likadant med det vi såg i Bosnien. Det var inte förrän
              Nato bombade som Milošević stoppade den etniska rensningen. Jag
              nämnde i mitt inledningsanförande till exempel den etniska rensningen
              i Srebrenica. 8 000 pojkar och män sköts till döds. FN stod handlingsförlamat;
              Nato ingrep.
            </seg>
            <seg n="ef41afca">
              Alice Åström låter som den statliga televisionen gjorde på den
              tiden i den historiebeskrivning hon målar upp.
            </seg>
            <seg n="68ccc4a6">
              Det är oerhört viktigt att vi inser att vi har ett ansvar att
              skydda människor från folkmord. Jag är stolt över att Sverige,
              vi i Folkpartiet och övriga borgerliga partier samt Socialdemokraterna
              stödde denna insats i Kosovo.
            </seg>
          </u>
          <note type="speaker" n="6963ad18">
            Anf. 127 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-b6995be63442f398-1" n="2abf5015">
            <seg n="8c9ea6aa">
              Fru talman! Vi hade kunnat ha en ganska lång debatt kring det
              här. Det hade varit intressant. Jag hade säkert också kunnat skriva
              en utförligare reservation med ett utförligare resonemang kring
              de här bitarna. Det gör jag gärna någon gång.
            </seg>
            <seg n="79eb3fb1">
              Det ni borgerliga partier vägrar att se är övergrepp och saker
              och ting som sker på andra håll i världen. Ni vägrar att se att
              det går bra att ingripa i ena läget men inte i det andra. Nato,
              mänskliga rättigheter och aktioner är oerhört positiva i ena läget,
              men ni ser sällan att det inte ingrips på andra håll. Det är detta
              som är FN:s stora problem. Det är det som är problemet när man
              diskuterar folkrätt och mänskliga rättigheter: den oerhörda dubbelmoral
              som i dag faktiskt råder.
            </seg>
            <seg n="5fd7e221">
              Låt mig ta ett exempel när det gäller demokrati. Jag hörde Cecilia
              Wigströms tal, och det fanns väldigt mycket där som jag verkligen
              kan instämma i. Nu säger man i debatten att det är viktigt med
              demokrati. När det gäller biståndet, FN:s arbete och mänskliga
              rättigheter är det demokratiaspekten som ska kopplas till humanitärt
              bistånd och till många andra saker. Men man säger inte: Det är
              hemskt att vara fattig och leva i en diktatur och också utsättas
              för den här pressen, men det går bra att vara rik och leva i en
              diktatur. Ta Saudiarabien, där folket inte svälter, där det finns
              hur mycket pengar som helst och där du inte ser den typen av fattigdom!
              Vilken press sätts på dessa länder? Vilka kontakter pågår till
              exempel mellan USA och Saudiarabien?
            </seg>
            <seg n="05ec13b3">
              En press när det gäller demokrati och mänskliga rättigheter kan
              inte vara förbehållet bara fattiga länder. Det måste vara någonting
              generellt. Det är det som är det viktiga.
            </seg>
          </u>
          <note type="speaker" n="e3f10d46">
            Anf. 128 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-daf0f4bdbecf0e53-1" n="02dcae86">
            <seg n="08b3b53c">
              Fru talman! Jag ska uppehålla mig lite grann vid Vänsterpartiets
              inställning till USA. Det finns vissa saker som jag skulle vilja
              få ytterligare klargjorda. Det kanske vi kan göra rätt så snabbt.
            </seg>
            <seg n="78f959c6">
              Först och främst tycker jag att det är svårt, fru talman, att
              bortse från historien när man talar om sådana här saker och ser
              Vänsterpartiet i ett historiskt perspektiv. Ni har i er motion
              formuleringar om att Sverige fortsättningsvis ska understödja
              humanitära insatser i FN:s regi, och det ska enligt Vänsterpartiet
              finnas tydliga garantier för att svensk FN-trupp inte kan blandas
              samman med USA-alliansens stridande förband. Detta tycker jag
              är som en vindpust från det kalla kriget och sovjetkommunism via
              USA. Jag vet inte om de här känslorna mot USA som kommunismen
              ändå representerar fortfarande ligger kvar hos Vänsterpartiet.
              Vänsterpartiet har ju inte riktigt gjort rent hus, tycker jag,
              med den typen av tankar.
            </seg>
            <seg n="4212f0ab">
              Om det nu skulle vara så att man inom FN:s ram kan hantera en
              situation med USA och USA-alliansen, som ni kallar den, anser
              då Vänsterpartiet att svensk FN-trupp inte ska samverka med dem?
              Ska vi inte kunna göra detta inom ramen för FN? USA är ju ändå
              en av de största bidragsgivarna och medlemmarna i FN och ryggraden
              i FN i många sammanhang.
            </seg>
          </u>
          <note type="speaker" n="f5788c2f">
            Anf. 129 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-b6995be63442f398-2" n="2abf5015">
            <seg n="978fd090">
              Fru talman! Jag vill faktiskt tacka för den repliken som ger
              mig ytterligare en möjlighet att återigen förtydliga mig. Som
              jag sade i mitt inledningsanförande kan den här reservationen
              delvis ses som olycklig. Den kommer från en motion från allmänna
              motionstiden 2002, tror jag. Läser man hela motionen ser man att
              den handlar om situationen i Afghanistan vid just den tidpunkten.
              Då kallades detta faktiskt USA-alliansen, och det gör det än i
              dag till vissa delar.
            </seg>
            <seg n="3f5c0db0">
              Det vi poängterar i reservationen är just den sammanblandning
              mellan två olika missioner som är så problematisk. Som jag sade
              i mitt inledningsanförande hade det kunnat stå något annat land
              här, men nu är detta kopplat till motionen om Afghanistan.
            </seg>
            <seg n="7b79a598">
              Jag kan försäkra, som ansvarig för utrikespolitiken för Vänsterpartiet,
              att Vänsterpartiet definitivt inte har någonting emot att samarbeta
              med USA, Storbritannien eller andra länder i en gemensam FN-mission.
              Men det som pågår i exempelvis Afghanistan är att vi har en FN-mission
              men också en annan mission som är ledd av USA och som handlar
              om jakten på terrorister. Att i de lägena få en sammanblandning
              är det som är problematiskt.
            </seg>
            <seg n="668a1708">
              Jag kan dock försäkra att Vänsterpartiet inte skulle ha några
              problem med att i en gemensam, FN-ledd mission även samarbeta
              med USA.
            </seg>
          </u>
          <note type="speaker" n="d61d872a">
            Anf. 130 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-daf0f4bdbecf0e53-2" n="02dcae86">
            <seg n="cad12e49">
              Fru talman! Det var ju roligt att höra det i alla fall.
            </seg>
            <seg n="941158e9">
              Man kan ändå konstatera att Vänsterpartiets inställning i många
              sammanhang är väldigt kritisk mot USA. Vi får aldrig glömma att
              USA bidrar med en stor del av de fredsinsatser som världen behöver
              för att upprätthålla både mänskliga rättigheter och ett demokratiskt
              system. Vi har ändå en majoritet här i Sveriges riksdag för att
              upprätthålla ett förhållandevis gott förhållande till USA. Det
              gläder mig att Vänsterpartiet tydligen börjar komma in på de linjerna
              också.
            </seg>
          </u>
          <note type="speaker" n="641a3d19">
            Anf. 131 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-b6995be63442f398-3" n="2abf5015">
            <seg n="b47d8ccb">
              Fru talman! Vänsterpartiet kanske inte skulle behöva lyfta upp
              USA vid så många tillfällen om inte de borgerliga och även Moderaterna
              ständigt vore så blinda när det gäller de övergrepp som USA gör.
            </seg>
            <seg n="c4876928">
              Björn Hamilton sade att vi aldrig ska glömma att man upprätthåller
              en stor del av fredsinsatserna i världen och att USA slåss för
              demokrati och mänskliga rättigheter. Men man ser inte att USA
              är det land efter Kina som avrättar flest människor per år. Man
              ser inte att USA har ett fängelse på Guantánamobasen där man begår
              oerhörda övergrepp. Man ser inte att USA begår oerhörda övergrepp
              när det gäller mänskliga rättigheter i Irak och Afghanistan. Om
              vi kunde få en mer nyanserad bild, inte alltid bara få höra att
              USA är demokratins och de mänskliga rättigheternas försvarare
              utan även hitta en gemensam kritik och en möjlighet att lyfta
              upp dessa övergrepp, tror jag att vi skulle komma ännu längre
              i att få en gemensam syn.
            </seg>
          </u>
          <note type="speaker" n="0ed99184">
            Anf. 132 AGNE HANSSON (c):
          </note>
          <u who="agne_hansson_33b450" xml:id="i-d09ecbbb3cf8bb32-0" n="148134d3">
            <seg n="dfdc241e">
              Fru talman! Jag vill börja med att gratulera Sveriges USA-ambassadör
              Jan Eliasson till ordförandeskapet eller presidentskapet i FN:s
              generalförsamling för det kommande året. Det är glädjande att
              Sverige kan och får bekläda en så viktig post. För Jan Eliasson
              är det hedrande och ett resultat av ett mångårigt framgångsrikt
              internationellt arbete.
            </seg>
            <seg n="3e591e2d">
              Ordförandeskapet i FN:s generalförsamling är en viktig och betydelsefull
              post och väsentlig för Sveriges möjligheter att påverka FN framöver.
              Det är ett viktigt år, som här har påpekats. Utmaningarna för
              FN är många och stora. FN bör och ska under året reformeras, och
              viktiga beslut för framtiden ska fattas.
            </seg>
            <seg n="3629e455">
              Herr talman! Jag vill uttala ett stöd för FN. Att uttala stöd
              för FN är att ansluta sig till en utrikespolitik som vill lösa
              konflikter och hot i världen mellan länder och folk med hjälp
              av institutioner, med diplomati, förhandlingar, överenskommelser
              och samarbete. Det är att ansluta sig till en utrikespolitik som
              sätter tilltron till multilateralt samarbete och till institutioner
              som FN och fredsdomstolar framför att lösa konflikter med våld
              och vapenmakt. Det är motsatsen till en utrikespolitik som föredrar
              den starkes rätt och dominans att själv avgöra vad som är rätt
              och bäst ur den egna utgångspunkten och som med självpåtagna medel
              inte tvekar att lösa konflikter med vapenmakt och därmed också
              kränka andra.
            </seg>
            <seg n="49d01148">
              Herr talman! Den roll som FN har för att upprätthålla fred, främja
              mänskliga rättigheter och hjälpa till vid katastrofer och konflikter
              är viktig. Den bör inte bara värnas; den måste stärkas. Den internationella
              lagstiftningen bör reformeras, inte minst med tanken på att terrorismen
              kommit in och att det inte enbart är stater som är krigförande
              parter längre. Det bör vidare arbetas med ett genusperspektiv
              i FN för att nå en mer jämställd värld. FN-systemet bör också
              reformeras i meningen att bli mer effektivt i sitt arbete.
            </seg>
            <seg n="e91c8edc">
              FN måste också fungera som motor i arbetet med att skapa en rättvisare
              värld utan fattigdom och ekologisk utarmning. Motiven är solidariska
              men också säkerhetspolitiska. Sverige har av tradition en hög
              profil i arbetet med att värna FN. Den profilen bör Sverige behålla.
            </seg>
            <seg n="3b2c89cf">
              Reformarbetet är ett arbete som ska göras under det år som nu
              ligger framför. Det kulminerar med FN:s högnivåmöte i september
              kommande höst. Det är uppenbart att förändringar krävs för att
              FN mer effektivt ska kunna utnyttja de möjligheter som det förändrade
              internationella läget skapat. Ett omfattande arbete måste investeras
              i konfliktförebyggande insatser. FN har en viktig uppgift att
              ta sig an att som den enda globala företrädaren för världens stater
              i högsta möjliga grad motverka farliga effekter av unilateralism.
              En bättre utvecklingspolitik måste formas, de mänskliga rättigheterna
              måste stärkas, säkerheten måste öka och rustningen och spridningen
              av massförstörelsevapen minska.
            </seg>
            <seg n="27890fdc">
              Det är lätt att uttala stöd för generalsekreterarens rapport
              I större frihet På väg mot säkerhet för människor, samhällsutveckling
              och mänskliga rättigheter för alla . Utrikesutskottet uttalar
              samfällt sitt stöd för de här strävandena att reformera och förbättra
              FN i den riktningen.
            </seg>
            <seg n="96b57a70">
              En av huvudrubrikerna i Kofi Annans rapport är Utveckling och
              biståndssamarbete. Det är viktigt att den samlade biståndsinsatsen
              ökar i världen. Biståndsmålet om 0,7 % ska nås till 2015. Det
              är också angeläget att biståndets kvalitet ökar, att träffsäkerheten
              och koordinationen mellan olika politikområden blir bättre för
              att effekten ska öka och utvecklingspolitiken bli mer verkningsfull.
              FN har varit framgångsrikt i att fastställa globala mål och formulera
              konventioner. Däremot kan FN kritiseras för att ägna för mycket
              tid och resurser åt verksamhet som andra kunde ha skött bättre.
              FN:s utvecklingsprogram, UNDP, har en potential som bör kunna
              utnyttjas mer när det gäller samordning av biståndsgivare. Ansvarsfördelningen
              mellan utvecklingsbankerna och FN-systemet är av central betydelse.
              Det horisontella samarbetet mellan de multilaterala organisationerna
              har varit svagt och måste förbättras.
            </seg>
            <seg n="93508108">
              FN är givare av multilateralt bistånd. FN-organen skulle kunna
              spela stor roll som samordnare av bilaterala insatser och för
              koordinering av många länders och organisationers insatser. FN:s
              roll som koordinator bör vara ett prioriterat mål i utvecklingen
              av det multilaterala biståndet. Det bör regeringen verka mer aktivt
              för.
            </seg>
            <seg n="e9f0b66d">
              Herr talman! Den andra huvudrubriken i Annans rapport är Säkerhet.
              På det området har utmaningarna ökat efter den misslyckade översynskonferensen
              om kärnvapennedrustning och icke-spridning som hölls i New York
              under maj i år. Det som hände där står i bjärt kontrast till översynskonferensen
              år 2000. På det området måste ett omtag göras i reformarbetet.
              Inte minst USA måste fås att förstå att det också handlar om att
              fullfölja avtalade nedrustningar och minskningar av den kärnvapenarsenal
              som finns och inte enbart fokusera på icke-spridning och att hantera
              den fredliga användningen av kärntekniken, vilket i sig är viktigt.
            </seg>
            <seg n="49c1285d">
              Kampen för mänskliga rättigheter är central. Jag instämmer med
              Cecilia Wigström när hon talar om FN:s oförmåga att lösa folkmord
              och att organisationen står förlamad i de situationer som nämndes
              i Kosovo, Rwanda, Srebrenica och Darfur. Den kampen får inte stanna
              vid nationsgränsen. Överallt där mänskliga rättigheter kränks
              måste ett FN-engagemang kunna utlösas. På den punkten håller folkrätten
              på att förändras i rätt riktning. Det är viktigt att den får ett
              tydligt uttryck i det reformarbete som nu pågår.
            </seg>
            <seg n="39a393da">
              Så, herr talman, vill jag säga några ord om säkerhetsrådets reformering,
              som flera har varit inne på. Det främsta målet borde vara att
              avskaffa vetorätten i den delen. Det finns inte längre bärande
              skäl till att de fem vetostaterna, som dessutom sitter på huvuddelen
              av världens kärnvapenarsenal, ska ha en särställning i säkerhetsrådet.
              Vetorätten borde, som jag sade, avskaffas. Men det är naturligtvis
              inte lätt. I varje fall bör den inte utvidgas med fler vetostater.
              Principen i reformeringen bör vara att inte antalet permanenta
              medlemmar ökar utan vidgningen bör ske på den icke permanenta
              sidan. Då ökar möjligheten till rotation och förhindras att säkerhetsrådet
              blir en permanent ländergrupp som riskerar att bli sig själv nog
              och inte mottaglig för nya impulser utifrån.
            </seg>
            <seg n="7d26ab4f">
              Jag instämmer också i vad Holger Gustafsson sade om att Taiwan
              och dess medborgare borde ha större möjligheter att delta i FN:s
              olika organ och i FN-arbetet.
            </seg>
            <seg n="caa8bbcd">
              Herr talman! Det betänkande som vi nu debatterar behandlar förutom
              regeringens skrivelse också motioner i anslutning till skrivelsen
              och motioner från de tre senaste årens allmänna motionstid. Centerpartiets
              motionsförslag har resulterat i några få reservationer. Jag ber
              att få yrka bifall till reservation nr 1 och i övrigt till förslaget
              i betänkandet i de delar där övriga reservationer med Centerns
              representant i utskottet inte står emot.
            </seg>
          </u>
          <note type="speaker" n="4c0693c5">
            Anf. 133 LOTTA HEDSTRÖM (mp):
          </note>
          <u who="lotta_hedstrom_852ee3" xml:id="i-c1c011efbc4f4348-0" n="b7349f59">
            <seg n="3bce57b7">
              Herr talman! Det här är den sista utrikesdebatten för året. Vi
              tycker att vi kanske har det viktigaste betänkandet för mandatperioden
              framför oss på bordet. Vi har 15 reservationer, varav 6 är från
              mitt parti, och massor av motionsyrkanden från oss. Det skvallrar
              ju om ett stort engagemang, inte bara i mitt parti utan, som vi
              har hört, hos många fler.
            </seg>
            <seg n="7d01ed22">
              Nu ska vi för tids vinnande var inte oroliga inte yrka bifall
              till alla utan bara till 5, 8 och 12. Även om reservationerna
              är noga valda och vi står bakom dem utelämnar vi en del.
            </seg>
            <seg n="d7db9b53">
              I en så orolig och omvälvande tid som nu är stödet till vår enda
              globala organisation, som har allas vår säkerhet och världsfreden
              som sin främsta uppgift, absolut oundgängligt.
            </seg>
            <seg n="c84f209c">
              Att som USA:s regering se som sin nästan främsta uppgift att
              desavouera, ekonomiskt straffa och i sin unilateralistiska förblindelse
              till och med motkampanja mot FN är det mest destruktiva jag kan
              tänka mig. Min tilltro till den blivande FN-diplomaten John Bolton
              från USA:s sida är således, till skillnad från svenska regeringen,
              inte stor.
            </seg>
            <seg n="729caa69">
              Stödet till FN innebär emellertid inte att man är mesig eller
              kritiklös, tvärtom. Den man älskar är man förpliktigad att också
              bjuda på sina viktigaste förbättringsförslag. Visst är FN-skutan
              gisten och läcker. Men hon seglar, och vi ska, banne mig, både
              vara med och ro och hojta om förbättringar.
            </seg>
            <seg n="993135e7">
              Gladare än på länge blev jag häromveckan när vår eminente ledare
              generalsekreterare Kofi Annan gav en insinuant och sensationslysten
              reporter svar på frågan ifall han inte skulle avgå eftersom det
              har blåst upp anklagelser om korruption i hans närhet och till
              och med runt hans son. Kofi Annan bara log och sade, men med kraft:
              Hell no!
            </seg>
            <seg n="3f62f867">
              Jag säger också: Hell no! Vi ska inte låta denna mänsklighetens
              stora åstadkommande gå i kvav. Vi ska inte kapitulera för inre
              korruption, byråkrati eller dålig organisation och inte för penningbristen.
              Vi ska inte ge efter för attacker från den unilateralistiska supermakten
              och inte för den form av corporate economy som vill försvaga de
              större demokratiska strukturerna i världen, inte heller därför
              att regelverket som FN producerar är lite bristfälligt och har
              sina luckor. Allt detta ska åtgärdas. FN är världens hopp.
            </seg>
            <seg n="2a7c980a">
              Herr talman! Utifrån denna stora välvilja har Miljöpartiet en
              del att anföra, särskilt i ljuset av det stora FN-toppmöte som
              ska ske i september. Där förmodas världens ledare vara lika framsynta
              och konstruktiva som de var för fem år sedan när millenniemålen
              formulerades och antogs av dem i FN:s regi.
            </seg>
            <seg n="97aba064">
              Det här kan bli en oerhört stark signal av beslutsamhet och fokusering
              från världens ledarskap till alla människor om viljan att arbeta
              för fattigdomens avskaffande, för mänsklig värdighet och fredligt
              samarbete på den här planeten. Kofi Annan har uttryckt allt det
              här så väl i sin sammanfattande rapport In Larger Freedom . Han
              får gott stöd i de anslutande rapporterna, som vi alla i utskottet
              har tagit del av och samfällt bejakar.
            </seg>
            <seg n="e86c4ecc">
              En av de större utmaningarna är till exempel kampen för sexuell
              och reproduktiv hälsa och rättigheter. Här bedömer jag att motståndet
              och okunskapen är störst i världen. Kvinnors och barns hälsa offras
              för att vissa länder inte ens kan tala om saken. Vissa länder
              har noll medvetenhet om att kvinnor bör betraktas som jämlika
              varelser, och vissa katolska företrädare med både Vatikanen och
              islamska mullor som de världspatriarkala fästena nummer ett verkar
              helt enkelt aktivt för att kvinnliga värden och behov ska hållas
              i schack. Det FN-organ som har den tyngsta uppgiften i att ändra
              människors och ledares tänkesätt i det här stycket är, enligt
              min bedömning, familjeplaneringsorganet UNFPA. Till exempel aids
              har blivit en gradvis feminiserad pandemi som det heter när hela
              världen är berörd som har vuxit till ett akut globalt säkerhetsproblem.
              Kollapsade stater med en hel vuxengeneration utplånad och ledare
              som håller för öronen och tittar bort är en renodlad katastrof.
            </seg>
            <seg n="b74665c2">
              En stor konferens om mansrollen har också varit ett gammalt och
              viktigt mp-krav för att problematisera rollen och lyfta upp den
              till världens medvetande.
            </seg>
            <seg n="d4dac471">
              I mina internationella kontakter är attityderna till homosexualitet
              fortfarande något av de mest tabubelagda och förnekade av mänskliga
              yttringar som jag möter. Miljöpartiet kommer att under punkt 5
              stödja Vänsterpartiets reservation. Men vi har också en egen reservation
              under punkt 5. Om det ter sig märkligt röstningstekniskt förklarar
              jag nu varför. Våra reservationer har inte samma innehåll fast
              de berör samma punkt.
            </seg>
            <seg n="a64e37f4">
              Sveriges regering förtjänar ändå beröm på punkten om sexuell
              och reproduktiv hälsa och rättigheter. Mod och framsynthet har
              hittills präglat vårt lands agerande på det fältet. Det behövs
              sannerligen.
            </seg>
            <seg n="b2a83dfb">
              Demokratikrav i biståndet är problematiskt. Folkpartiet har det
              som ett av sina paradnummer. Det verkar vid första anblicken anslående
              och bra: bistånd till dem som förtjänar det och har en utvecklad
              demokrati. Men det innebär också att de fattigaste och mest nödlidande
              ibland inte får hjälp. Älska mig mest när jag förtjänar det minst,
              för då behöver jag det bäst typ. Det kanske bara blir Norge som
              blir kvar värdigt nog att ta emot Folkpartiets bistånd. Ni får
              gärna begära replik!
            </seg>
            <seg n="185f6caa">
              Jag undrar vad Folkpartiets demokratikriterium är vad gäller
              vapenexport.
            </seg>
            <seg n="b4bf8460">
              Att ibland använda bistånd som piska och dra in eller öka på
              allteftersom klienten uppför sig väl är en obehaglig sedvänja
              hos fler. Till exempel USA tvingar mindre länder att låta bli
              att skriva på Romstadgan för att få mer bistånd eller tvärtom.
              Den uppfostringsmentaliteten gentemot i dag fattiga länder är
              dock, kära Folkpartiet, ett postkolonialt tänkesätt som jag gärna
              skulle se att ni gjorde upp med. Arbete för demokrati är däremot
              en helt annan sak. Det är en bra och given sak. Till exempel förslaget
              om FN:s demokratifond inger stort hopp liksom vårt eget svenska
              demokratibistånd.
            </seg>
            <seg n="6610551a">
              Herr talman! Inom ramen för FN:s egen demokratisering föreslås
              att både frivilligorganisationer och parlamentariker ska få en
              stärkt roll i FN-arbetet. Det är bra och viktigt, säger Miljöpartiet.
            </seg>
            <seg n="9cd79750">
              FN:s fredsbevarande kapacitet borde bli bättre, och förpliktelsen
              att skydda människor i situationer när den egna staten inte klarar
              det eller vill det har med rätta blivit en stor diskussionspunkt.
              Vi inser att FN måste få styrkebidrag utifrån för att när det
              redan har gått för långt kunna ta beslut och ingripa för stabilitet
              och för att till exempel hindra folkmord. Vi inser att det i dag
              är bland annat Nato och EU som ofta bidrar till det, mer än vad
              Sverige som enskild nation kan göra. Men i FN:s reformering måste
              det också finnas en strategi för att inte vara helt beroende av
              dessa stora och starka militära klubbar eller dem med vapenmonopol
              i världen för att kunna hjälpa de svaga. Det måste också finnas
              en strategi för att stärka de andra regionala organisationer som
              växer fram på annat håll än i nord. Att spela bort Afrikanska
              unionen som koordinerare i Sudankrisen är inte hållbart. Stöd
              dem och visa tillit så att deras kapacitet kan växa fram ja. Men
              ta över nej.
            </seg>
            <seg n="a9dae29f">
              Frågan om FN:s egen inre organisering, främst säkerhetsrådet,
              som ska besluta om fredsframtvingande åtgärder är intrikat och
              riskerar att skapa svårhanterliga reaktioner bland de stora staterna,
              som naturligtvis inte vill ge upp sitt inflytande.
            </seg>
            <seg n="75e1ad41">
              Jag såg med egna ögon hur förblindelse för egna positioner kan
              förlama världsviktiga beslut när jag fick vara med i den svenska
              delegationen vid kärnvapenspridningsavtalets sjunde översynskonferens
              i maj i FN. Den slutade inte i någon ny överenskommelse, och det
              blev inga framsteg med vare sig avrustning eller förhindrande
              av kärnvapenspridningen. Inte ens ett avtal mot klyvbara material
              eller en höjning av alarmtiden från dagens futtiga 24 timmar mellan
              klarsignal och faktiskt avfyrande kunde man enas om. Vissa länders
              innehav och lojalitet med varande satte stopp. Tragiskt.
            </seg>
            <seg n="3244c04d">
              Samma blinda självmordsbeteende riskerar att blockera reformen
              av säkerhetsrådets sammansättning. Man kan bara hoppas att det
              förberedelsearbete som nu pågår före de magiska septemberdagarna
              ska lyckas avlasta dagordningen detta. Fler måste få komma in.
              Nya måste få komma in. Vetorätten måste bort.
            </seg>
            <seg n="20a785e8">
              Ett förslag som jag tror ger mer än de två ganska likvärdiga
              modeller som Annan har föreslagit är samling för konsensusuppropet.
              Där föreslås inga permanenta medlemmar men en nödvändig och breddad
              representation utan vetorätt. Det här kanske inte är möjligt att
              uppnå i ett första steg, men det är nödvändigt för Sverige att
              hålla fram det som ett mål.
            </seg>
            <seg n="dcd23a34">
              Åter till våldsanvändningen, som FN bör ha exklusivt monopol
              på. Föregripande och självpåtagna militära aktioner ska även fortsättningsvis
              vara en styggelse. Poängen ska emellertid vara allt vad man kan
              göra innan våld blir den sista utvägen. Allt demokratifrämjande
              och alla människorättsåtgärder på alla nivåer, all fattigdomsbekämpning
              i våra älskade millenniemål, ska leda till att konfliktupptrappning
              inte sker, samt att vatten blir en uttalad mänsklig rättighet,
              helst skyddad i en egen konvention, att nollsvält blir allas mål
              och att vapen inte får flöda fritt i stort som i smått och slutligen
              att all klok konfliktlösningsmetodik, till exempel med smarta
              sanktioner som ännu inte har tagits i anspråk, lyfts fram och
              blir till vardagsverktyg i FN:s fältarbete.
            </seg>
            <seg n="13bc10a2">
              Här finns, herr talman, fortsättningsvis en stor förbättringspotential.
            </seg>
            <seg n="b51f3ad7">
              Herr talman! ILO är ett viktigt FN-organ. Deras arbete mot barnarbete
              är på väg att bli riktigt framgångsrikt, men tyvärr inte deras
              arbete för att erkänna ursprungsbefolkningarnas rätt, för att
              samla länder och företag runt Decent Work Initiative eller för
              migrationsarbetares rättigheter. Sverige borde föregå med gott
              exempel, skriva på migrantarbetarkonventionen, kräva bindande
              regler för företags uppförande på den globala arenan samt sluta
              att i evigheter utreda och ifrågasätta samernas markanspråk här
              hemma och resolut skriva på ILO:s konvention 169.
            </seg>
            <seg n="e01ce69b">
              Vi måste sammanfattningsvis komma till en världsordning där deras
              handel och produktion är underställd både miljön och de sociala
              och arbetsmarknadsmässiga anständighetskraven, en ordning där
              det finns ett bindande regelverk, inte bara välvilliga klubbar
              som i Global Compact , regler som möter den globala jakten på
              patent, profit eller gynnsamma produktionsförhållanden. Det senare
              betyder nämligen fortfarande låga löner, slavkontrakt för anställning,
              barnarbete, rovdrift på miljö och ursprungsbefolkning, jättedammbyggen,
              kemikaliejordbruk och statsbudgetar som gynnar militär upprustning
              mer än nollsvält och så vidare.
            </seg>
            <seg n="24bc7fa3">
              Lyssnade ni förresten på Ekot i morse när man pratade om hundratusentals
              skadade lantarbetare i Latinamerika på grund av att de sprutar
              och sprejar på ett sätt som vi inte har gjort på många år i vårt
              land?
            </seg>
            <seg n="61e4c7e3">
              Därför vill Miljöpartiet avslutningsvis att även Unep, det lilla
              miljöprogrammet i Kenya, uppgraderas till ett fullvärdigt FN-organ
              och ges rejält med beslutskraft, inte minst för att säkra Kyotoavtalet
              och klimatkampens fortgående.
            </seg>
          </u>
          <note type="speaker" n="b2bfa58d">
            Anf. 134 KAJ NORDQUIST (s):
          </note>
          <u who="unknown" xml:id="i-32d4675473b775b8-0" n="12ecebf0">
            <seg n="a85eb3b9">
              Herr talman! Först och främst vill jag säga att jag representerar
              Socialdemokraterna, och vi är en enhet. Det kommer en till socialdemokratisk
              talare efter mig, Birgitta Ahlqvist. Vi har fördelat vad vi tänkte
              svara på, så i den mån det är någonting som jag inte svarar på
              kommer förmodligen Birgitta att göra det.
            </seg>
            <seg n="ab0659fa">
              Jag tycker alltid att en sådan här debatt är bra. Jag vill säga
              till den som inte tänker läsa betänkandet: Läs gärna hela debattprotokollet!
              Det finns massvis av intressant information i alla tal, och det
              är så pass mycket som ligger på bordet att vi inte alla tar upp
              allting. Läser man hela protokollet ger det en bra bild.
            </seg>
            <seg n="42d21366">
              Herr talman! Jag vill börja med det rent formella. Jag yrkar
              bifall till utskottets förslag enligt det material som utskottet
              har tagit fram och som finns i utskottsbetänkandet nr 9. Det innebär
              att regeringsskrivelsen 2004/05:95 Sverige i Förenta nationerna
              20032005 ska läggas till handlingarna. Jag yrkar också avslag
              på motioner och särskilda yttranden.
            </seg>
            <seg n="6a2ae376">
              Med anledning av en tidigare metafor, herr talman: Jag såg ganska
              lite när jag var barn. Jag ser ingenting just nu. Men det betyder
              inte att jag är blind för världens situation. Det betyder kanske
              inte heller att jag tycker att det är olämpligt att jag åker till
              FN. Jag har varit där två gånger, och jag åker gärna dit igen.
            </seg>
            <seg n="d8b85d58">
              Jag föddes samma år som Dag Hammarskjöld tillträdde som generalsekreterare
              i FN. Han påverkade mycket av min barndom. Jag växte upp i skuggan
              av Bromma flygfält. På ett ganska tidigt stadium fick jag ganska
              klart för mig att allt hänger ihop, det vill säga att världen
              är en enhet. Det är inte så att det som vi gör i Sverige är isolerat
              från vad som händer i andra delar av världen, och samma sak åt
              andra hållet. Så småningom blev jag demokratisk socialist. Det
              är min politiska ideologi.
            </seg>
            <seg n="a7fb058a">
              Herr talman! Vi socialdemokrater var redan från början en internationalistisk
              rörelse. Det är därför inget att undra över att vi är starka FN-vänner
              och har så varit hela tiden. Tanken med vår rörelse är naturligtvis
              att skapa bättre förhållanden för människor överallt. Vi vill
              genom utveckling lösa de problem som världen står inför på olika
              sätt. Vi har alltid arbetat för att utvidga vad vi menar med att
              utvidga friheten för människor.
            </seg>
            <seg n="0d5623f5">
              Det finns flera sorters frihet, men en viktig definition tycker
              jag är dels frihet från, dels frihet till olika saker. Vi vill
              alltså arbeta för frihet till utveckling. Vi vill arbeta för frihet
              från rädsla. Vi vill arbeta för frihet till ett värdigt liv. Det
              här betyder att i vår värld är inte säkerhet lika med militära
              lösningar, inte lika med polis och militär, utan det är naturligtvis
              anständiga sociala förhållanden. En typiskt socialdemokratisk
              uppfattning är att man ska reformera existerande institutioner
              och inte nödvändigtvis skapa nya.
            </seg>
            <seg n="bfdf0f66">
              Herr talman! FN skapades 1945. Jag tror att det är viktigt att
              man kommer ihåg varför FN skapades. Det var som ett resultat av
              de erfarenheter man gjorde under andra världskriget och preludierna
              till andra världskriget. Det fanns någonting som hette Nationernas
              förbund under mellankrigstiden, och det fungerade inte. Ett av
              skälen till att det inte fungerade var bland annat att man inte
              på ett bra sätt hade inkluderat dåtidens stormakter.
            </seg>
            <seg n="2200187f">
              FN skapades för att vara ett effektivt verktyg, ett effektivt
              instrument, för konflikthantering och för att hindra utbrott av
              krig mellan stater och problem i mellanstatliga relationer. Vetot
              skapades inte för att skapa problem, utan tanken med vetot var
              att involvera stormakterna, att man hade lärt sig någonting. Man
              kan inte köra en världsorganisation och ha stormakterna utanför.
              Det fungerar inte. Vi har naturligtvis sett att det här har ställt
              till problem. Man måste ändå komma ihåg att tanken med detta var
              bra en gång i tiden.
            </seg>
            <seg n="d4c62f4c">
              Herr talman! År 2005, som vi nu lever i, är en möjlighet att
              skapa ett mer legitimt och ett mer effektivt Förenta nationerna.
              Vi har nu 60 års erfarenheter av organisationen, och det betyder
              att det fortfarande handlar om att skapa kollektiv säkerhet. Det
              är vad det hela går ut på. Det är, som jag sade tidigare, utifrån
              ideologiska utgångspunkter. Det är inte bara fred, utifrån militära
              synpunkter, inte bara att man löser mellanstatliga relationer,
              utan vi ser nu helt nya problemkomplex växa fram.
            </seg>
            <seg n="01eb393a">
              Vi ser saker som terrorism, massförstörelsevapen och organiserad
              brottslighet, som ställer till oerhörda bekymmer och allvarliga
              kriser. Allt hänger ihop. Vi ser civilt våld, fattigdom, dödliga
              infektionssjukdomar, som ställer till kolossala katastrofer, miljöproblem
              och miljöförstöring.
            </seg>
            <seg n="af7b4e27">
              Vi vill utifrån de här problemen starkt understödja de ambitioner
              till reformer som tas fram av FN-chefen Kofi Annan, generalsekreteraren.
            </seg>
            <seg n="363eb7a7">
              Jag tänkte bara ta upp några punkter och markera lite hur vi
              som socialdemokrater ser på dem.
            </seg>
            <seg n="4513348b">
              Först har vi frågan om säkerhetsrådet. Vi vill naturligtvis verka
              för en vetofri kultur. Skulle vi kunna bestämma själva skulle
              vi gärna se att vetot försvann omedelbart. Vi inser att det inte
              kommer att bli så i närtid, utan det gäller att hitta olika former
              av reformer av säkerhetsrådets arbete. Vi tycker att det är viktigt
              med en utvidgning. Vi tycker att det är viktigt att FN:s säkerhetsråd,
              som trots allt är det centrala politiska organet i FN, ska återspegla
              dagens geopolitiska realiteter och inte vara ett uttryck för en
              förgången tids maktambitioner.
            </seg>
            <seg n="86b5d73f">
              Vi tycker framför allt att det är reformen i sig, utvidgningen
              i sig, som är poängen. Det kommer att komma upp flera förslag.
              Det finns två som har tagits fram av Kofi Annan, men det kommer
              att finnas fler förslag innan vi är framme i september. Det viktigaste
              är att vi hittar ett sätt som gör att säkerhetsrådet kan fungera
              på olika sätt.
            </seg>
            <seg n="0020ccec">
              För oss socialdemokrater känns det viktigt att man bygger upp
              en fredsbyggande kommission, en kommission som bland annat kommer
              att fokusera på sådant som att fredsavtal kan genomföras på hållbara
              sätt, som kommer att kunna satsa resurser på tidig återuppbyggnad,
              som kommer att fokusera på samordning och information mellan relevanta
              organ och som framför allt kommer att fokusera på sådant som vi
              har sett så många problem med. En konflikt avslutas, men man kan
              inte demobilisera folk och få dem att återgå till ett civilt liv.
              Det krävs massor av arbete för det. Det visar sig att det generellt
              sett ofta blir krig igen när man inte har genomfört det arbete
              som ska komma efter det att man har avslutat den militära konflikten.
            </seg>
            <seg n="fb206d7d">
              Herr talman! Vi vill gärna se en vitaliserad generalförsamling
              som inte ägnar en massa tid åt repetitivt arbete som är helt irrelevant
              och pågår år ut och år in med repetitioner av samma resolutioner
              som man på olika sätt bearbetar.
            </seg>
            <seg n="4254c871">
              Herr talman! Vi vill se ett Ecosoc, ett ekonomiskt och socialt
              råd som ägnar sig åt policyfrågor, som ägnar sig åt samordningsfrågor
              och inte bara fastnar i formaliteter.
            </seg>
            <seg n="4a607017">
              Herr talman! Vi vill se en kraftigare satsning på utvecklingsfrågor
              i världen. Vi vill se att fattiga länder antar strategier och
              jobbar efter dem för att utvecklas. Vi vill se att de rika länderna
              kommer att skänka mer pengar, överföra mer pengar. I det sammanhanget
              vill jag ändå välkomna det initiativ som har tagits av den brittiska
              regeringen, den brittiska socialdemokratiska regeringen för övrigt,
              som har skapat ett nytt sätt att tänka och som nu kommer att få
              igenom att det blir mycket större resurser till de fattiga länderna
              i Afrika.
            </seg>
            <seg n="8db5eb56">
              Vi vill naturligtvis i de här sammanhangen också, precis som
              så många andra har varit inne på, markera behovet av ett genderperspektiv.
            </seg>
            <seg n="a44b300e">
              Herr talman! Vi vill se ett starkare arbete när det gäller mänskliga
              rättigheter. Vi vill se att man tar beslut om skyldigheten att
              skydda, the responsibility to protect , att detta blir ett ordentligt
              FN-beslut. Vi vill se en resolution om detta.
            </seg>
            <seg n="f50be336">
              Herr talman! Det finns många fler saker som jag skulle vilja
              säga. Men låt mig i stället fokusera lite på de sista stora poängerna.
            </seg>
            <seg n="70d7cc60">
              Om FN inte hade funnits skulle vi vara tvingade att skapa ett
              FN, och det här tycker jag är ganska centralt. Vi måste faktiskt
              utveckla det som finns. Vi kan inte ständigt säga att vi ska skapa
              någonting nytt.
            </seg>
            <seg n="f2b8942c">
              Herr talman! Jag fick äran, precis som Lotta Hedström och Agne
              Hansson, som tidigare har talat här, att uppleva översynskonferensen
              för NPT, ickespridningsavtalet, som pågick i maj. Det var en mycket
              negativ upplevelse där vi fick se att man efter två veckors intensivt
              konfererande av diplomater från hela världen inte hade antagit
              en dagordning. Till slut lyckades man med det. Då tog det en vecka
              till att komma fram till en arbetsordning. När man väl hade gjort
              det kastade man bort resten av tiden på att diskutera hur man
              skulle fördela arbetet i detalj. Det vill säga att det här var
              en uppvisning i hur man med olika taktiska finter och finesser
              förstör en internationell konferens om ett så viktigt och avgörande
              ämne för mänskligheten, hur vi ska kunna förebygga ett tänkbart
              framtida kärnvapenkrig. Hur ska vi kunna minska de spänningarna?
            </seg>
            <seg n="9ce001c6">
              Det här är fruktansvärt. Samtidigt gäller det att komma ihåg
              att FN, även när det är som sämst, är en förhandlingsplats. Man
              sitter och diskuterar. Man ligger inte i skyttegravar och skjuter
              på varandra med kulsprutor, och det är det som vi människor har
              ägnat så mycket tid åt. Så trots att det var en sådan fruktansvärd
              konferens är det ändå ett hoppfullt tecken.
            </seg>
            <seg n="a9ecc7fc">
              Avslutningsvis, herr talman, måste jag säga följande:
            </seg>
            <seg n="52eb8f00">
              Vi har haft FN i 60 år. Vi har varit väldigt stolta som svenskar
              över att ha haft en sådan framstående generalsekreterare som Dag
              Hammarskjöld som har satt så mycket positivt inom FN på plats.
              Vi måste fortsätta att ta ansvar för FN härifrån. Vi måste markera
              behovet av detta. Hade vi inte FN skulle vi vara tvingade att
              skapa det. Det är viktigt att vi tar den möjlighet som året 2005
              innebär, att vi fortsätter att arbeta för en bra FN-reform och
              att vi från svensk sida inser att det är ett vitalt nationellt
              intresse för oss att FN finns. Vi är faktiskt en liten stat, herr
              talman.
            </seg>
          </u>
          <note type="speaker" n="9c78d1dd">
            Anf. 135 CECILIA WIGSTRÖM (fp) replik:
          </note>
          <u who="cecilia_wigstrom_d937eb" xml:id="i-ff4156d83890e256-2" n="5a36fa53">
            <seg n="b85347f5">
              Herr talman! Jag vill börja med att yrka bifall till vår reservation
              nr 2. Jag står självklart bakom alla Folkpartiets reservationer,
              men den vill jag yrka bifall till.
            </seg>
            <seg n="ba884973">
              Jag vill precis som jag sade i mitt anförande fråga Socialdemokraterna
              om deras syn på säkerhetsrådet. Folkpartiet vill ju se att det
              blir en modell där säkerhetsrådets nya medlemmar inte blir permanenta,
              utan man måste göra sig förtjänt av sin plats genom att ställa
              upp till omval i säkerhetsrådet. Länge har ju regeringens linje
              varit att man inte har velat ta ställning mellan de två alternativ
              som finns, det vill säga permanenta medlemmar eller roterande
              medlemmar. Man har hållit tyst. Man har sagt: Det spelar ingen
              roll vad det blir.
            </seg>
            <seg n="9dee75d8">
              Det är väl lite symtom på en bristande FN-politik från regeringens
              sida. Eller månne har man varit väldigt mån om att fixa ordförandeskapet
              i FN:s generalförsamling och därför inte velat stöta sig med några
              länder. Där vill jag passa på att inflika, herr talman, att jag
              vill gratulera Jan Eliasson till att han har blivit utsedd till
              ordförande i FN:s generalförsamling. Han är en utmärkt person
              på den platsen. Och som göteborgare är jag väldigt stolt över
              det, för han kommer från Göteborg.
            </seg>
            <seg n="aab00b78">
              Men, som sagt, regeringen har inte velat välja alternativ tidigare.
              Men det är viktigt. Vi kan ju som ett litet land påverka inom
              FN om vi engagerar oss, om vi aktiverar oss. Jag efterlyser inte
              på något sätt Olof Palmes plakatpolitik, men det handlar ändå
              om att veta vad vi vill.
            </seg>
            <seg n="862e7967">
              I går sade Göran Persson i Aftonbladet att han förordar permanenta
              medlemskap i ett utökat säkerhetsråd. Då skulle jag vilja fråga
              Kaj Nordquist: Varför vill Socialdemokraterna ha permanenta medlemmar
              som nya medlemmar i FN:s säkerhetsråd?
            </seg>
          </u>
          <note type="speaker" n="0f5ffa4f">
            Anf. 136 KAJ NORDQUIST (s) replik:
          </note>
          <u who="unknown" xml:id="i-32d4675473b775b8-1" n="12ecebf0">
            <seg n="bff043f9">
              Herr talman! Problemet med det uttalandet är att jag inte har
              läst det. Det är väldigt svårt för mig att kommentera ett uttalande
              som jag faktiskt inte har läst.
            </seg>
            <seg n="0e69d34b">
              Jag vet de ståndpunkter som vi har iakttagit och som vi har drivit
              ganska länge. Och de har gått ut på att det väsentligaste är utvidgningen,
              utvecklingen och att komma fram till en vetofri kultur. Jag kan
              nog inte svara mer precist än så eftersom jag, som sagt, inte
              har läst detta, och jag har inte diskuterat detta med Göran Persson.
            </seg>
          </u>
          <note type="speaker" n="bd6c1c75">
            Anf. 137 LOTTA HEDSTRÖM (mp) replik:
          </note>
          <u who="lotta_hedstrom_852ee3" xml:id="i-c1c011efbc4f4348-1" n="b7349f59">
            <seg n="f4f58688">
              Herr talman! Det är inte tacksamt att få stå här och representera
              regeringen när man inte sitter i regeringen, men jag vågar mig
              i alla fall på en fråga till dig för att se om du kan svara på
              den.
            </seg>
            <seg n="bc356017">
              I de stora dragen är vi ganska överens det är bara att konstatera
              men man brukar säga att the devil is in the details . Och ett
              sätt, tycker jag, att visa stöd till FN är att ta del av de stora
              konventionerna och visa att det är viktiga saker som till slut
              får ett stöd och gehör. Då har Sverige på två punkter valt att
              inte underteckna, och jag nämnde dem i mitt anförande. Är Kaj
              Nordquist beredd att förklara varför svenska regeringen inte vill
              underteckna migrantarbetarkonventionen och ILO:s konvention 169?
            </seg>
          </u>
          <note type="speaker" n="8f62486f">
            Anf. 138 KAJ NORDQUIST (s) replik:
          </note>
          <u who="unknown" xml:id="i-451a9ead3338b397-0" n="12ecebf0">
            <seg n="bb5569cb">
              Herr talman! Den där sista som Lotta tog upp, med siffror, är
              det den som handlar om ursprungsbefolkningen?
            </seg>
          </u>
          <note n="e8cc90b1">
            (LOTTA HEDSTRÖM (mp): Ja.)
          </note>
          <u who="unknown" xml:id="i-a1a9c3ed3066a4a0-0" n="12ecebf0">
            <seg n="bfdd4f00">
              Där har vi gjort en arbetsfördelning, så den frågan kommer Birgitta
              Ahlqvist att ta upp. När det gäller det här med migrantkonventionen
              pågår det ett arbete inom FN, och vi vill helt enkelt se att det
              arbetet blir klart. Det är alltså ett sådant där klassiskt politikersvar:
              Det pågår en utredning.
            </seg>
          </u>
          <note type="speaker" n="c5e82bfd">
            Anf. 139 LOTTA HEDSTRÖM (mp) replik:
          </note>
          <u who="lotta_hedstrom_852ee3" xml:id="i-c1c011efbc4f4348-2" n="b7349f59">
            <seg n="4f42b2e8">
              Herr talman! Jag tackar för svaret, men det var ett politikersvar.
              Utredning pågår, det vill säga vi tycker ingenting och vill inte
              göra någonting just nu. Har du möjligtvis också tillfälle att
              uttala dig om socialdemokratins inställning till två konventioner
              som vi tycker är väldigt viktiga och som vi verkligen skulle vilja
              ha stöd för? Den ena är att lyfta fram tillgången till vatten
              för människor jorden runt som en exklusiv konvention i sin egen
              rätt. Det finns så många aspekter på vatten. Den andra är en fullskalekonvention
              mot spridningen av lätta vapen.
            </seg>
          </u>
          <note type="speaker" n="78dc6513">
            Anf. 140 KAJ NORDQUIST (s) replik:
          </note>
          <u who="unknown" xml:id="i-32d4675473b775b8-2" n="12ecebf0">
            <seg n="bfdd066c">
              Herr talman! När det gäller vattenfrågan skulle det väl inte
              skada om det fanns en sådan konvention, men det finns ju redan
              ett dokument som säger att staterna ska garantera sina invånare
              tillgång till livsmedel. I livsmedel definierar jag nog faktiskt
              in dricksvatten, så egentligen finns det. Det är i princip bara
              att driva frågan. En fullskalekonvention mot spridningen av lätta
              vapen tycker jag låter väldigt attraktivt men jag har inte, så
              att säga, kollat av det, och inte ställts inför frågan, så jag
              har helt enkelt inget vettigt att säga om det.
            </seg>
          </u>
          <note type="speaker" n="3316658f">
            Anf. 141 AGNE HANSSON (c) replik:
          </note>
          <u who="agne_hansson_33b450" xml:id="i-d09ecbbb3cf8bb32-1" n="148134d3">
            <seg n="32c726d3">
              Herr talman! Kaj Nordquist talar väldigt engagerat och varmt
              om FN som en stark FN-vän. Jag har ingen anledning att betvivla
              det. Jag känner också detta. Möjligen är det lite grann på gränsen
              till nostalgi, för omvärlden har ju förändrats och FN måste också
              förändras jämfört med den gamla tiden efter 1945. Ibland kan man
              kanske känna att även engagemanget från svensk sida för FN-frågor
              i någon mån har svalnat. Jag vet inte om det beror på skuggan
              av medlemskapet i Europiska unionen, att vi känner en tvångströja,
              att vi känner oss mer bundna. Det är klart att när vi har åsikter
              som framförs av EU i FN står vi starkare, men det kan ibland också
              vara ett hinder. Kommer regeringspartiet, kommer Socialdemokraterna,
              att med kraft nu utverka ett starkt förändringsarbete i FN genom
              den position som vi har och har fått? Jag hoppas att det är möjligt.
            </seg>
            <seg n="5a848b93">
              Det jag också begärde replik för var att diskutera principerna
              för hur säkerhetsrådet ska reformeras. Det är en tung del i reformarbetet,
              en viktig del i det reformarbete som nu ska pågå. Ett tag fick
              jag nästan uppfattningen att Kaj Nordquist pläderade för att vetot
              skulle vara kvar. Min fråga är: Är vi överens om att det ska avskaffas
              på sikt och om principerna i övrigt för hur säkerhetsrådet ska
              reformeras? Jag hoppas att det sker en dialog internt i socialdemokratin
              där utskottets ledamöter får större möjligheter att påverka statsministern
              i den frågan. Jag ser nämligen att det är viktigt att inte de
              permanenta staternas antal ökar.
            </seg>
          </u>
          <note type="speaker" n="dd27484d">
            Anf. 142 KAJ NORDQUIST (s) replik:
          </note>
          <u who="unknown" xml:id="i-32d4675473b775b8-3" n="12ecebf0">
            <seg n="05771195">
              Herr talman! Jag tackar för frågorna. Anledningen till att jag
              vill tala positivt om FN, och till och med talar positivt om tanken
              på vetot från 1945, är att jag tror att man ibland kan hitta positiva
              saker genom att undersöka historien. Vad jag menar är att det
              var en bra tanke. Det var en rationell tanke utifrån den tidens
              erfarenheter. Jag vill att vi 2005 ska vara lika rationella och
              bra. Jag tycker precis som Agne Hansson att vetot har spelat ut
              sin roll. Jag skulle vilja se ett vetofritt säkerhetsråd. Det
              är jag alldeles övertygad om att alla socialdemokrater vill.
            </seg>
            <seg n="df9ba189">
              Däremot är vi ibland medvetna om att det troligtvis inte kommer
              att bli så, men det är inget försvar. På kort sikt har vi knappast
              några möjligheter att lyckas med detta, för de stater som sitter
              där kan i någon mening inlägga ett veto mot att de ska bli av
              med sitt veto. Därmed sitter vi i en rävsax. Det är självklart
              att vi ska arbeta med sikte på att vetot ska försvinna, och det
              är en självklarhet att en bredare representation är att eftersträva.
              Världen ser annorlunda ut. De fem starkaste nationerna från den
              tiden bör inte vara det i framtiden.
            </seg>
            <seg n="3dd27090">
              Jag kan bara konstatera någonting som jag tycker är väldigt nedslående.
              Det var i samband med NPT-konferensen. Det lönar sig tyvärr att
              ha kärnvapen! Det är fullständigt bedrövligt. Det är bara att
              titta på vilka stater det är som har veto. Det är de legitima
              kärnvapenstaterna. Det är en fullständigt bedrövlig illustration
              till världens tillstånd. Och bland de föreslagna, tänkbara, finns
              det åtminstone ett land till som också är en kärnvapenstat. Det
              är faktiskt något att bedrövas över.
            </seg>
          </u>
          <note type="speaker" n="b54424bf">
            Anf. 143 AGNE HANSSON (c) replik:
          </note>
          <u who="agne_hansson_33b450" xml:id="i-d09ecbbb3cf8bb32-2" n="148134d3">
            <seg n="9ac505c8">
              Herr talman! På den punkten delar jag helt Kaj Nordquists uppfattning.
              Det skulle vara helt förödande om man finge in ytterligare kärnvapenstater
              som vetostater i FN:s säkerhetsråd. Då skulle man ju lägga ribban,
              eller kvalifikationerna, just på det området, och då vore det
              väldigt svårt att hitta lösningar för fortsatt nedrustning på
              kärnvapenområdet, som vi ju i båda fallen arbetar för utomordentligt
              hårt.
            </seg>
            <seg n="08db4fb7">
              Det fanns säkert motiv för vetot. Jag tycker att det viktigt
              Kaj Nordquist är ju för övrigt historiker att man söker kunskap
              också i historien. Det fanns säkert motiv för vetorätten för att
              få alla de här fem staterna att ta ett gemensamt ansvar för den
              fortsatta fredssituation som vi behövde efter andra världskriget.
              Det jag tror är viktigt nu är att vi inte får en situation där
              säkerhetsrådet får ökad permanent representation så att de som
              sitter där alltid kan göra det i tron och vetskapen att ingen
              kan rubba oss här. Därmed blir man någon form av klubb som kan
              ta utvecklingen av världen till sig själv utan synpunkter utifrån.
              Jag delar också uppfattningen att säkerhetsrådet bör vidgas; det
              finns skäl som talar för det. Men jag tycker att vidgningen bör
              ske på den icke permanenta sidan för att öka insynen och inputen
              av världens synpunkter utifrån. Det tror jag är oerhört viktigt
              för FN:s fortsatta arbete.
            </seg>
          </u>
          <note type="speaker" n="b6b3d9d3">
            Anf. 144 KAJ NORDQUIST (s) replik:
          </note>
          <u who="unknown" xml:id="i-32d4675473b775b8-4" n="12ecebf0">
            <seg n="0299dbd8">
              Herr talman! Det tycker jag också. Men vad jag förstår av de
              förslag som finns på bordet, som har kommit från högnivåpanelen
              respektive Kofi Annan, är det väl så att man både i modell A och
              i modell B har tänkt sig att man ska göra en översyn av det här
              och ha en viss periodicitet. Det är inte så att man har tänkt
              sig att man även i det sämsta scenariot ska ha nya permanenta
              medlemmar som kan vänja sig vid att sitta där i 60 år framåt.
              Det tycker jag är det centrala och hoppfulla. Men det behöver
              tyvärr inte betyda att det inte kommer sådana förslag som kanske
              till och med vinner stöd av någon.
            </seg>
            <seg n="4b57d57c">
              Som avslutning tänkte jag också säga något som kanske är viktigt
              för oss från svensk sida. Det är bra att vi fokuserar på att vi
              har en vilja, men det kanske är så att vi i Sverige egentligen
              har större förutsättningar att markera tydligt kring annat. Den
              fredsbyggande kommissionen tycker jag till exempel att det känns
              väldigt viktigt att vi från svensk sida markerar som något viktigt
              för oss eller responsibility to protect .
            </seg>
            <seg n="71a26e3f">
              Det kanske är så att vi egentligen borde lägga mer krut på det
              än på säkerhetsrådet, för vi är trots allt en ganska liten nation.
              Får vi med oss hela EU är det klart att vi är starka. Då har vi
              mycket att säga. Men får vi inte det är det kris. Och som bekant
              är åtminstone två av staterna i säkerhetsrådet från EU, och jag
              tror inte att någon av dem är pigg på att avstå sin plats även
              om jag av principiella skäl skulle tycka att det vore bra att
              man gjorde det och i stället överlät platsen till EU.
            </seg>
          </u>
          <note type="speaker" n="a23b2064">
            Anf. 145 BIRGITTA AHLQVIST (s):
          </note>
          <u who="birgitta_ahlqvist_d00180" xml:id="i-2f94a172818505e8-0" n="711f323f" next="i-d3bdd3e2611b9a0f-0">
            <seg n="a94a6a51">
              Herr talman! Sverige stöder FN ekonomiskt, moraliskt och politiskt.
              Man kan också säga att stödet till FN är en av våra hörnstenar
              i vår utrikespolitik. Dessutom har det svenska folket ett stort
              engagemang för FN. Som många har sagt här tidigare kan man kort
              säga att Sverige helt enkelt är en god FN-vän.
            </seg>
            <seg n="ba80863a">
              I år är det 100 år sedan Dag Hammarskjöld föddes. Han valdes
              år 1953 till FN:s generalsekreterare efter norrmannen Tryggve
              Lie. Under sin tid lyckades Dag Hammarskjöld göra mycket och bland
              annat mildra följderna av tre svåra kriser i världen. Han var
              mycket aktiv som medlare och hann med många beslut. Tyvärr dog
              han i ett av sina uppdrag i Zambia år 1961.
            </seg>
            <seg n="beff9127">
              Vi har haft och har fortfarande många svenskar på tunga uppdrag
              i FN. Jan Eliasson är nu den senaste i raden. Jag vill gratulera
              honom till den post han har fått i generalförsamlingen.
            </seg>
            <seg n="78ec9d91">
              I dag finns det dessutom många aktörer för FN-frågor här hemma
              i Sverige. Det finns ett tiotal FN-relaterade organisationer.
              Det gäller UNCP, Unesco, Unifem, Unicef och så vidare. Dessa organisationer
              finns spridda över hela Helsingforssområdet. Dessutom finns Svenska
              FN-förbundet som består av 110 FN-föreningar ute i landet som
              sprider kunskap om och lobbar för FN på olika sätt i Sverige.
            </seg>
            <seg n="caacbdc3">
              Det är viktigt att vi ger dessa organisationer möjlighet att
              arbeta och också möjlighet att kunna arbeta mer effektivt eftersom
              stödet till NGO:er är begränsat. Därför vill jag passa på att
              ta upp frågan om ett FN-hus här i Helsingfors. Det är samma idé
              som man har förverkligat i Köpenhamn vilket har blivit väldigt
              lyckat.
            </seg>
            <seg n="48759d89">
              FN-förbundet, alla FN-föreningar och organisationer arbetar nu
              för att få ett likadant hus här i Helsingfors. I ett sådant hus
              kan alla befintliga personella, administrativa och ekonomiska
              resurser kraftsamlas. FN skulle dessutom få ett ansikte utåt,
              vilket skulle underlätta för de personer och organisationer som
              söker kontakt, information och hjälp av FN-organisationerna. Jag
              hoppas att de som nu arbetar för FN-huset i Helsingfors får stöd
              av berörda, bland annat av Helsingforss stad men även av regeringen,
              och att det kommer att förverkligas inom en snar framtid.
            </seg>
            <seg n="6c4d3ffd">
              Herr talman! Den andra fråga jag vill lyfta upp här är information
              om FN:s kvinnokonvention som trädde i kraft år 1981 och som Sverige
              också har ratificerat. Den är unik eftersom den tar upp både den
              offentliga sfären och den privata. Förra året hade 177 av FN:s
              medlemsstater ratificerat den. Jag tror att det är fler i år.
            </seg>
            <seg n="71b41708">
              De stater som anslutit sig till konventionen, däribland Sverige,
              är skyldiga att säkerställa jämställdhet på alla områden. Men
              FN:s kvinnokonvention är okänd både här hemma i Sverige och i
              andra medlemsländer. Därför har vi alla ett stort arbete framför
              oss med att göra den lika känd som FN:s barnkonvention.
            </seg>
            <seg n="b45046bd">
              Jag vill också där till regeringen rikta en uppmaning att regeringen
              måste jobba mycket mer intensivt med frågan för att vi alla ska
              kunna se till att Sverige uppfyller kraven som står i FN-konventionen.
            </seg>
            <seg n="74a6a1da">
              Den tredje fråga som jag vill ta upp handlar om FN och nedrustning.
              Redan år 1946 krävde FN:s säkerhetsråd att kärnvapen skulle avskaffas.
              Tyvärr lyckades man inte enas om en avvecklingsplan. Det blev
              i stället en upprustning, som vi alla vet, och tyvärr har den
              fortsatt.
            </seg>
            <seg n="7d2059b7">
              Kärnvapenstaterna som tidigare hävdade att kärnvapen inte är
              till för att användas utan för att avskräcka talar nu om att kärnvapen
              ska fungera som ett redskap i krigföring, vilket är mycket skrämmande.
            </seg>
            <seg n="26590d19">
              För att kunna avveckla detta mycket farliga vapen som chockade
              en hel värld år 1945 och som nu 60 år senare kan utplåna denna
              värld krävs en bred folklig opinion och en nytändning i kampen
              mot kärnvapen. Det är viktigt att riksdag och regering startar
              den nytändningen. Den kampen behöver omstartas. Vi måste sätta
              den frågan högt på dagordningen i FN men även här hemma i Sverige.
              Det innebär en säkrare och tryggare värld för alla om vi kan avveckla
              kärnvapnen.
            </seg>
            <seg n="33460e58">
              Frågan om nedrustning och fred har alltid spelat en central roll
              i kvinnorörelsen. Det är angeläget och nödvändigt att öka kvinnors
              inflytande i just nedrustningsfrågor men även i fredsfrågor i
              övrigt, konflikthantering och återuppbyggnad. Det kan vi göra
              med den FN-resolution som vi också har skrivit under, resolution
              1325. Jag hoppas att regeringen blir färdig nu i höst med den
              handlingsplan som man har påbörjat.
            </seg>
          </u>
          <note n="6bef63dd">
            Herr talman! Jag yrkar bifall till förslaget i betänkandet och
            avslag på reservationen.
          </note>
          <u who="birgitta_ahlqvist_d00180" xml:id="i-d3bdd3e2611b9a0f-0" n="711f323f" prev="i-2f94a172818505e8-0">
            <seg n="2f549174">
              Miljöpartiet och Lotta Hedström har tagit upp ratificering av
              ILO-konvention nr 169. Det är en mycket viktig konvention. Sverige
              har drivit på i FN för att få den till en FN-konvention. Vi bör
              naturligtvis också ratificera den på hemmaplan.
            </seg>
            <seg n="93844085">
              Problemet är att det finns en hel del frågor som inte är lösta.
              Det handlar om markfrågan när det gäller äganderätten men även
              nyttjanderätten. Det handlar som vi också vet om jakt- och fiskerätten
              både för samerna och för övrig befolkning och renskötselrätten.
            </seg>
            <seg n="139eea69">
              Först när de frågorna är klara kan vi ratificera konventionen.
              Om vi skulle göra det redan nu hade vi allt detta olöst. Det kunde
              innebära stora konflikter mellan dessa grupper. Jag bor uppe i
              Norrbotten och vet mycket väl vad frågorna betyder för samerna
              men även för den andra befolkningen.
            </seg>
            <seg n="06e02642">
              Det är viktigt att vi på sikt ratificerar konventionen. Men det
              är också viktigt att vi först ser till att vi löser frågorna.
              Där bör vi naturligtvis påskynda arbetet.
            </seg>
          </u>
          <note type="speaker" n="5f968165">
            Anf. 146 BJÖRN HAMILTON (m):
          </note>
          <u who="bjorn_hamilton_019a00" xml:id="i-daf0f4bdbecf0e53-3" n="02dcae86">
            <seg n="247970b3">
              Herr talman! Jag ska ge vår syn på Taiwans förhållande till FN.
              Kina ser på Taiwan som en kinesisk provins, som måste återförenas
              med fastlandet detta trots att Taiwan i praktiken har varit självständigt
              i drygt 50 år. Dock vill även många taiwaneser återförenas, men
              då måste detta ske under demokratiska former och efter det att
              kommunistdiktaturen i Kina har avskaffats.
            </seg>
            <seg n="1e4e600d">
              Vi tycker att den svenska regeringen måste upphöra med att visa
              undfallenhet mot den kinesiska maktpolitiken och påverka EU att
              göra detsamma. Sveriges linje måste vara att Taiwans medborgare
              har rätt att vara företrädda inom FN, och då först och främst
              i samarbetet inom WHO. Det är enastående cyniskt, men inte förvånande,
              att Kinas kommunistregim blockerar ett effektivt smittskyddssamarbete
              inom WHO.
            </seg>
          </u>
          <note n="f6544339">
            Överläggningen var härmed avslutad.
          </note>
          <note n="510d6dad">
            13 § Strategisk exportkontroll 2004 Krigsmateriel och produkter
            med dubbla användningsområden
          </note>
          <note n="e235f212">
            Föredrogs
          </note>
          <note type="speaker" n="90121687">
            Anf. 147 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-3a8b517d8665eab7-0" n="c979375a">
            <seg n="994089ad">
              Herr talman! Den 2 juni 1989 var här hemma en försommardag precis
              som den dag vi ser i dag. Det var skir grönska och blommor i rabatterna.
            </seg>
            <seg n="d97aee34">
              Men i Beijing utspelades ett blodigt drama som fortfarande är
              ett öppet sår både för de berörda och för världssamfundet. Ingen
              av oss som såg bilderna av massakrerna på Himmelska fridens torg
              kan någonsin glömma dem. Unga människor som fredligt demonstrerade
              mot den kinesiska regimen släpades bort för att fängslas eller
              avrättas. Hela världen höll andan när den ensamme mannen med sin
              tunna kropp försökte hindra den gigantiska stridsvagnens framfart.
              Många föräldrar miste sina barn, och många drömmar grusades. Livet
              blev aldrig mer vad det varit för dem som ännu i dag förbjuds
              att sörja sina kära. Efter massdödandet och fängslandet infördes
              ett embargo som fram till i dag har hindrat Europas länder att
              sälja vapen till Kina.
            </seg>
            <seg n="d211431b">
              Herr talman! Mot denna bakgrund vill jag att vi allesammans återkallar
              våra minnesbilder av den här försommardagen 1989 när vi i dag
              ska debattera den fråga som jag bedömer som den allvarligaste
              vi har i dagens betänkande, nämligen frågan om Sveriges agerande
              inför EU:s förslag att häva vapenembargot mot Kina.
            </seg>
            <seg n="9a8e92b0">
              Trots att den politiska situationen i Kina inte har förbättrats
              och trots att respekten för de grundläggande mänskliga fri- och
              rättigheterna fortfarande inte respekteras i Kina uttryckte det
              europeiska rådet i december en vilja att häva vapenembargot. I
              dag står vi här, herr talman, tyngda av sorg somliga av oss inför
              den nonchalans, passivitet och undfallenhet som har präglat regeringens
              förhållningssätt i denna fråga.
            </seg>
            <seg n="d9406353">
              Vad är det då som har skett sedan tragedin på Himmelska fridens
              torg för 16 år sedan?
            </seg>
            <seg n="ee8f554c">
              Det vi vet är att Kina är det land i världen som utfärdar flest
              dödsdomar och avrättar flest människor i världen. Amnesty International
              uppger att 3 400 människor avrättades 2004. I stor skala och på
              ett fullständigt vidrigt sätt tar man ur de avrättades kroppar
              ut njurar, hornhinnor, lever och hjärta som man sedan säljer för
              transplantationer till sjuka från andra länder. Detta pågår i
              en icke liten omfattning. Häromveckan lyckades en journalist smuggla
              ut bilder tagna vid just en sådan massavrättning. Han greps och
              fördes cyniskt tillbaka till platsen där avrättningen av alla
              dessa som han fotograferat ägt rum. Där berövades även han sitt
              liv.
            </seg>
            <seg n="e0d1bb71">
              Organisationen Reportrar utan gränser har gjort en kartläggning
              över pressfriheten i världens länder år 2003. Där visade det sig
              att det egentligen bara är Nordkorea, Kuba och Eritrea som på
              ett ännu mer förödande sätt än Kina inskränker pressfriheten.
              Övriga länder som EU har ett embargo mot när det gäller vapenhandel
              Zimbabwe, Kongo, Liberia och Somalia har alla friare medier än
              Kina. Kina är det land som fängslar flest reportrar i världen.
              Ching Cheong, korrespondent för Straits Times från Singapore,
              och New York Times kinesiske efterforskare Zhao Yan har suttit
              häktade i åtta månader i dag anklagade för spionage. Regimens
              syfte är att kapa banden mellan de kinesiska journalisterna och
              utländska medier.
            </seg>
            <seg n="47f4b7ff">
              Hu Jintao har under sitt tvååriga styre markerat att han inte
              tolererar att vare sig inhemska eller utländska journalister rapporterar
              om de övergrepp som systematiskt sker i landet. Situationen för
              Kinas inhemska journalister har förändrats sedan EU signalerade
              att man möjligen har för avsikt att häva vapenembargot men i otvetydigt
              negativ riktning. Friheten har inskränkts ytterligare. Regeringen
              i Kina har denna vår lanserat en kampanj för att indoktrinera
              journalister i vad de kallar för rätt ideologi. I dag måste varje
              journalist ha en särskild licens för att tillåtas bevaka och rapportera
              vad som händer i landet.
            </seg>
            <seg n="a20a49b1">
              Obekväma röster tystas. Förra året sändes över 250 000 människor
              till arbetsläger utan någon rättslig process. Fortfarande i dag,
              16 år efter massakrerna, är 250 människor fängslade för att de
              demonstrerade den där junidagen 1989. Kristna förföljs brutalt
              eftersom de uppges utgöra utländsk infiltration mot regimen. Många
              kyrkliga ledare ett par av dem har jag själv mött har fängslats.
              Hundratals människor uppges enligt Human Rights Watch ha dött
              under tortyr de senaste åren.
            </seg>
            <seg n="b9b7ef99">
              Kina upprustar och utvecklar sin militära kapacitet trots att
              landet inte står inför några hot från främmande makt. Detta kan
              komma att äventyra hela den känsliga militära balansen i Asien.
            </seg>
            <seg n="73879649">
              Det finns, herr talman, en enda kinesisk demokrati och det är
              Taiwan. Ön har i praktiken varit självständig sedan 1949. I år
              har Kinas hotfulla och aggressiva politik mot Taiwan tilltagit,
              och framstår som allt allvarligare. Kina har i år instiftat en
              ny lag, den så kallade anti-secession law , som tillåter att man
              militärt invaderar Taiwan om taiwaneserna tar ytterligare steg
              mot självständighet. I dag finns mer än 850 missiler på Kinas
              fastland riktade direkt mot Taiwan. Antalet har ökat markant bara
              de tre senaste månaderna. Dessutom har man satellitstörande lasrar
              och underjordiska resurser allt i syfte att vinna en möjlig väpnad
              konflikt mot Taiwan. Kina har ökat sina militära utgifter med
              70 miljarder dollar. Det finns bara två länder i världen som satsar
              mer pengar på militär upprustning, och det är USA och Ryssland.
            </seg>
            <seg n="37ea3553">
              Sammantaget kan man säga att i den bästa av världar behövs inga
              embargon, och för den delen behövs inga vapen heller i den bästa
              av världar. Men nu lever vi inte i en utopisk värld, utan vi har
              att fatta beslut och agera utifrån den allvarliga situation som
              råder. Om Kina hade utvecklats i rätt, positiv riktning alltså
              släppt oliktänkande och regimkritiker fria, i högre grad tillåtit
              fri press, i större mån respekterat yttrandefrihet och trosfrihet
              och lämnat Taiwan i fred så skulle också vi i Folkpartiet ha nöjt
              oss med att en uppförandekod ersätter embargot mot vapenhandel.
              Men nu lever vi inte i en sådan fantasivärld utan i en situation
              där Kina, utifrån sin maktposition som världens största tillväxtmarknad,
              gärna vill diktera villkoren för sitt umgänge med andra länder.
              I går upprepade Kina ånyo kravet på EU att häva embargot. Vi kunde
              följa det i svensk medieåtergivning.
            </seg>
            <seg n="6f601ebb">
              För oss i Folkpartiet står det fullkomligt klart att detta vore
              mycket olämpligt då vi inte ens kan se en tillstymmelse till ändrad
              kinesisk politik. Det är beklagligt, herr talman, att utskottsmajoriteten
              inte tydligare kräver att Kina ändrar sin politik innan man uttrycker
              stöd för ett hävande av embargot.
            </seg>
            <seg n="49f6b016">
              År 2003 antog riksdagen en politik för global utveckling, den
              som vi talar om som PGU. Det förefaller också något besynnerligt
              att den politik som genomsyrar PGU inte alls går igen i Anders
              Svärds utredning om krigsmaterielexporten. Värderingsfrågor och
              etiska principer lyser med sin frånvaro. Det menar flera av remissorganen,
              bland annat Sida, Svenska kyrkan och Sveriges Kristna Råd i sina
              remissvar.
            </seg>
            <seg n="e663e0d1">
              I stället fokuseras frågan om hur regelsystemet för vapenexporten
              ska anpassas till den praxis som råder sedan 1990-talet. Faktorer
              som demokratikriterier behandlas inte alls, vilket är djupt beklagligt.
              Demokrati och mänskliga rättigheter borde väga tungt när vårt
              land antar en ny strategi för vapenexport. Detta är också Folkpartiets
              övertygelse.
            </seg>
            <seg n="1dc91094">
              Herr talman! I ett tal i New York den 10 april 1957 sade Dag
              Hammarskjöld: Deklarationen om de mänskliga rättigheterna utgör
              en påminnelse om vad som måste vara den enskildes mål lika väl
              som regeringarnas: att i handling erkänna människans värdighet
              och okränkbarhet.
            </seg>
            <seg n="dd4cd56f">
              Förra veckan, på 16-årsdagen av massakern på Himmelska fridens
              torg, ställde Amnesty International några tydliga krav: Kina måste
              frige alla människor som greps den där dagen för 16 år sedan,
              de som är skyldiga till massakern på obeväpnade studenter och
              demonstranter ska ställas till svars och regeringen i Kina måste
              erkänna de misstag som gjordes. På det sättet kommer man också
              äntligen tillåta dem som förlorade sina kära att sörja. Det har
              ännu inte skett.
            </seg>
            <seg n="3017ce2a">
              I fyrpartireservationen från Folkpartiet, Kristdemokraterna,
              Centern och Miljöpartiet skriver vi att en rad förbättringar är
              nödvändiga innan en diskussion om att häva embargot kan föras.
              Vi skriver: Situationen för de mänskliga rättigheterna i Kina
              måste förbättras avsevärt, en bindande vapenexportkod med full
              transparens om vapenförsäljning måste utvecklas och fullkomliga
              garantier ges att den lag mot utträde som Kinas parlament antagit
              inte innebär ett hot mot Taiwan. Vidare måste en dialog för att
              öka stabiliteten i regionen initieras. Världen måste kräva att
              regimen respekterar mänskliga rättigheter och upphör med sin aggressiva
              politik gentemot Taiwan.
            </seg>
            <seg n="03fb02e1">
              I reservationen vill vi också uppmärksamma den olyckliga inkonsekvens
              som präglar majoritetstexten. Utskottsmajoriteten påtalar Kinas
              kränkningar av de mänskliga rättigheterna, och samtidigt ställer
              man sig bakom EU:s strävan att häva embargot. I utskottstexten
              beskriver man Kina och landets kränkningar men tar inte konsekvenserna
              av sin beskrivning, det vill säga verkar inte fullt ut för att
              behålla embargot och kräver inte att Sverige omprövar sin hållning.
              Detta tolkar jag, och säker alla som läser betänkandet, så att
              utskottsmajoriteten inte tar ställning fullt ut utan befinner
              sig i en grå zon, på ett sluttande plan. Detta är den huvudsakliga
              skillnaden mellan majoritetens text och fyrpartireservationen.
            </seg>
            <seg n="b11367b3">
              Om EU-länderna hade fått sin vilja igenom hade troligtvis embargot
              redan hävts. Nu kommer detta sannolikt och förhoppningsvis inte
              att ske, bland annat eftersom USA reagerat mycket starkt och klargjort
              att ett hävande av vapenembargot står i strid med amerikanska
              säkerhetspolitiska intressen. En överföring av europeisk militär
              högteknologi till Kina skulle försvåra USA:s möjligheter att skydda
              Taiwan. Ledande amerikanska kongressledamöter har uttryckt att
              man kommer att inskränka vapensamarbetet med Europa om embargot
              hävs.
            </seg>
            <seg n="5908944e">
              Herr talman! Det är enligt min mening mycket olyckligt att regeringen
              har böjt sig och valt undfallenhetens väg i stället för att med
              kraft agera inom EU för att hindra hävandet av embargot. Det har
              regeringen nyligen också ådragit sig kritik för av både riksdagen
              och konstitutionsutskottet.
            </seg>
            <seg n="c9983169">
              Det är också beklämmande att utskottsmajoriteten väljer att tala
              med kluven tunga i betänkandet. Man säger en sak, men man agerar
              inte i enlighet med vad man säger. Lära och liv måste sammanfalla.
              Det är en bra grundregel också för politiker. Man kan inte säga
              en sak och sedan göra något annat.
            </seg>
            <seg n="fe0d2ae8">
              Därför menar vi att Sverige bör ompröva sin hållning i frågan
              och agera för att embargot ska bibehållas. Detta skiljer oss från
              majoriteten i utskottet som verkar anse att hänvisningar till
              Sveriges beslut att ställa sig bakom Europeiska rådets strävan
              att avskaffa vapenembargot går att förena med skrivningar i texten
              i betänkandet om att embargot inte ska avskaffas. Detta är givetvis
              fullständigt inkonsekvent och orimligt. Vi bär alla ett ansvar
              för att slå vakt om demokrati och mänskliga rättigheter. Det gör
              vi, herr talman, inte genom att medverka till att världens största
              diktatur rustas med vapen från Europa.
            </seg>
          </u>
          <note n="9f05d924">
            Med detta yrkar jag bifall till reservation 8.
          </note>
          <note type="speaker" n="2ea9adbd">
            Anf. 148 HOLGER GUSTAFSSON (kd):
          </note>
          <u who="holger_gustafsson_cb5978" xml:id="i-8361092975212f0a-0" n="9a747cbb" next="i-3349636bec344da6-0">
            <seg n="204b9138">
              Herr talman! Jag vill börja med att yrka bifall till reservation
              nr 8 och säga några ord om vapenembargot mot Kina. Även om Cecilia
              Wikström mycket noga har gått igenom argumenten för vår gemensamma
              reservation vill jag kommentera den lite grann ur Kristdemokraternas
              synvinkel.
            </seg>
            <seg n="d73108e3">
              Kristdemokraterna anser att frågan om huruvida vapenembargot
              mot Kina är effektivt när det gäller att hindra vapenleveranser
              i det närmaste saknar betydelse. Däremot har embargot stor politisk
              betydelse. Det är en stark och obehaglig signal till Kina att
              Europeiska unionen inte kan acceptera de brister som råder i Kina
              vad avser demokrati och mänskliga rättigheter. Och det är själva
              grunden och själva idén till reservationen. Signalen bekräftar
              också att vi knyter ihop villkoren för handel och mänskliga rättigheter
              på ett konsekvent sätt. Om Kina ska fortsätta att växa som en
              global producent och handelspartner måste man ta demokrati och
              mänskliga rättigheter på betydligt större allvar än vad som sker
              i dag.
            </seg>
            <seg n="73bee274">
              Hittills finns det inget som tyder på att den kinesiska ledningen
              vill göra en omsvängning i sitt förhållningssätt när det gäller
              dessa allmänmänskliga värden, varken i Kina eller i de autonoma
              områdena Tibet, Xinjiang, Hongkong och Taiwan.
            </seg>
            <seg n="7822457e">
              Herr talman! EU visar i fallet Kina en hållning där man sätter
              ekonomiska intressen framför respekten för grundläggande mänskliga
              fri- och rättigheter. Detta ackompanjeras av exportvilliga EU-stater
              som Frankrike, Tyskland och Italien.
            </seg>
            <seg n="b575ef3a">
              Kristdemokraterna anser att innan en diskussion om att häva vapenembargot
              kan föras måste en rad förbättringar ske. Det har vi noterat i
              reservationen, och Cecilia har nämnt dem. Men jag vill ta dem
              en gång till, eftersom jag tycker att de är så viktiga.
            </seg>
            <seg n="ba63ae99">
              Situationen för de mänskliga rättigheterna i Kina måste förbättras
              innan man kan diskutera ett hävande. En bindande vapenexportkod
              med full transparens måste utvecklas. Garantier måste ges att
              den lag mot utträde som Kinas parlament har antagit inte innebär
              ett hot direkt mot Taiwan.
            </seg>
            <seg n="e5b4c652">
              Vidare måste en dialog för att öka stabiliteten i regionen initieras.
              Vi anser att Europa och USA ska samordna sin politik gentemot
              Kina.
            </seg>
            <seg n="e39647ee">
              Därför anser Kristdemokraterna att Sverige ska ompröva sin hållning
              i frågan och agera för att embargot ska bibehållas. Detta skiljer
              oss från majoriteten, som ställer sig bakom Europeiska rådets
              strävan att nu avskaffa vapenembargot.
            </seg>
          </u>
          <note n="82e188f4">
            Anf. 149 SERMIN ÖZÜRKÜT (v):
          </note>
          <u who="holger_gustafsson_cb5978" xml:id="i-3349636bec344da6-0" n="9a747cbb" prev="i-8361092975212f0a-0">
            <seg n="d39c9f1f">
              Herr talman! Inledningsvis vill jag säga att jag står bakom alla
              våra reservationer i utrikesutskottets betänkande om strategisk
              exportkontroll. Exportkontrollen gäller krigsmateriel och produkter
              med dubbla användningsområden, det vill säga att de kan användas
              både civilt och militärt.
            </seg>
            <seg n="3ae36e2a">
              Exportkontrollens nyckelbegrepp är restriktivitet. När det gäller
              restriktivitet konstateras i betänkandet att inom EU växer ett
              allt närmare exportkontrollsamarbete fram. Produktionen av och
              handel med krigsmateriel är ett område som varje medlemsstat i
              unionen själv har beslutanderätt över.
            </seg>
            <seg n="d94deb52">
              Vår regering har ingått ett ramavtal med regeringarna i Frankrike,
              Tyskland, Italien, Spanien och Storbritannien. Utöver detta är
              Sverige redan bundet av en uppförandekod för vapenexport som överenskommits
              mellan EU-länderna vid Europeiska rådets möte i Bryssel i juni
              1998.
            </seg>
            <seg n="15742aff">
              Koden innehåller åtta kriterier som unionsländerna enats om och
              som ska utgöra politiska riktlinjer för en gemensam syn på förutsättningarna
              för export. Koden är politiskt bindande, men inte juridiskt bindande,
              med hänsyn till att länder med en mer restriktiv lagstiftning
              ska kunna bibehålla denna restriktivitet.
            </seg>
            <seg n="1543659d">
              I skrivelsen sägs det att enligt kodens tillämpningsbestämmelser
              ska medlemsstaterna utbyta underrättelser om avslag. Sådant utbyte
              och konsultationerna kring underrättelserna gör, enligt regeringen,
              att exportpolitiken inom EU blir öppnare och mer enhetlig.
            </seg>
            <seg n="6c878604">
              Utskottet konstaterar, i linje med regeringen, att en samordnad
              restriktivitet vad gäller vapenexport är en effektiv fredsfrämjande
              åtgärd som kan åstadkomma en ökad restriktivitet. Vi tycker att
              regeringens och utskottets samlade linje visar på nödvändigheten
              av att Sverige verkar för att EU:s uppförandekod dels blir mer
              restriktiv, dels får statusen av ett för medlemsländerna bindande
              dokument i stället för att, som nu, endast vara en rekommendation.
              Därför bör Sverige aktivt verka för att EU:s uppförandekod implementeras
              som nationell lagstiftning.
            </seg>
            <seg n="e37f1dbf">
              Den avgörande frågan här är hur den påstådda restriktiviteten
              inom EU egentligen fungerar i praktiken. Frankrike är i första
              ledet för att upphäva vapenembargot mot Kina. Storbritannien har
              fyrdubblat sin krigsmaterielexport till Afrika sedan 1999.
            </seg>
            <seg n="cd062995">
              Närmare hälften av den svenskproducerade krigsmaterielen exporteras.
              Krigsmaterielexportens andel av Sveriges totala varuexport under
              2004 var också den högsta sedan 1998, då krigsmaterielexportstatistiken
              blev offentlig. Aldrig tidigare har Sverige exporterat krigsmateriel
              till så många länder som under 2004. Vi exporterade under 2004
              krigsmateriel till sammanlagt 57 länder. Mer än 1 miljard kronor
              av den svenska krigsmaterielsexporten gick till länder med utbredd
              fattigdom. Till historiens ironi hör att samtidigt som en rad
              nationella och internationella institutioner världen över bland
              annat den svenska regeringen stolt proklamerar att det viktigaste
              målet i den internationella politiken är fattigdomsbekämpningen
              blomstrar krigsmaterielindustrin.
            </seg>
            <seg n="4f3384ed">
              Stolta mål som fattigdomsbekämpning och millenniemål förbleknar
              i sammanhanget.
            </seg>
            <seg n="2fdfd9df">
              I många länder är krigsmaterielimporten en tung post i ländernas
              magra budgetar. Den svenska krigsmaterielexporten sätts på intet
              vis i relation till de millenniemål som Förenta nationerna antagit
              när det gäller fattigdomsbekämpning och mänskliga rättigheter.
            </seg>
            <seg n="d86ad3d9">
              Det är uppenbart att tillgången till krigsmateriel fungerar som
              ytterligare bränsle i uppflammande konflikter. Förekomsten av
              krigsmateriel fördjupar och förvärrar konflikter för vilka de
              allra fattigaste blir mest utsatta. Fattigdomsbekämpningen har
              en tydlig koppling till jämlikhets- och jämställdhetsfrågor och
              kvinnors situation i världen. Av världens 1,3 miljarder fattiga
              består majoriteten av kvinnor.
            </seg>
            <seg n="149b2592">
              Därför anser vi att de mål som proklamerades för Sveriges internationella
              utvecklingssamarbete, där samstämmighet mellan olika politikområden
              starkt betonades, måste gälla även för den svenska krigsmaterielexporten.
            </seg>
            <seg n="82db20cd">
              Till sist vill jag säga att vi är medvetna om att vi lever i
              en absurd värld. Krigsmaterielexport kan inte frikopplas från
              staters maktförhållanden och maktambitioner. Fattiga befolkningar
              i krigsmaterielimporterande länder tillhör den förlorande parten
              i dessa maktspel. Med den nya världsordning som vi ser växa fram,
              med en ensam stormakt, finns det anledning att förhålla sig starkt
              kritisk till de länder med vilka Sverige samarbetar eller exporterar
              krigsmateriel till.
            </seg>
            <seg n="79404110">
              Därför säger vi att Sverige borde gå först i ledet för att införa
              en viktig rätt för att uppnå en balanserad restriktivitet gällande
              krigsmaterielexporten. En rätt till veto i EU skulle kunna stoppa
              en medlemsstat att sälja vapen till ett icke-EU-land dit ett annat
              medlemsland tidigare vägrat att exportera. Införandet av en sådan
              rätt kan möjligtvis skapa en rättvis balans då EU:s särskilda
              uppförandekod inte ger rätten för medlemsstater att stoppa andra
              länders export.
            </seg>
          </u>
          <note n="c0cadcbe">
            Med anledning av detta, herr talman, yrkar jag bifall till Vänsterpartiets
            reservationer under punkterna 4, 6 och 7.
          </note>
          <note type="speaker" n="92981179">
            Anf. 150 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-7eada0a0b32481fe-0" n="c979375a" next="i-1c72f6226759e30b-0">
            <seg n="4f759ba4">
              Herr talman! Jag tyckte att det var fint när Sermin Özürküt beskrev
              den svenska vapenexporten. Jag tyckte mig kunna höra en liten
              ton av indignation eller upprördhet över den blomstrande krigsmaterielexporten.
              Man kan höra att Sermin Özürküt inte precis tycker om den.
            </seg>
            <seg n="843e2192">
              Då undrar jag hur det kan komma sig att Vänsterpartiet, som tidigare
              inte gjort sig känt som krigsmaterielexportivrare eller ens försvarsivrare,
              nu ställer sig bakom att Europas länder, däribland Sverige, öppnar
              för möjligheten att sälja vapen till Kina, som är världens största
              diktatur.
            </seg>
          </u>
          <note n="ab0ccfdd">
            Anf. 151 SERMIN ÖZÜRKÜT (v) replik:
          </note>
          <u who="cecilia_wikstrom_7c4790" xml:id="i-1c72f6226759e30b-0" n="c979375a" prev="i-7eada0a0b32481fe-0">
            <seg n="3cb702f9">
              Herr talman! Jag förstår att Cecilia Wikström söker polemisera
              för att få någon sorts balans i Folkpartiets lustiga och obalanserade
              uttalanden under många herrans år.
            </seg>
            <seg n="b85f4ad3">
              Jag ska försöka svara. Jag förstår hennes upprördhet, och i utskottet
              försökte vi balansera detta och ta in hennes upprörda texter om
              Kina och Taiwan och allt det där. Hon ville dock köra rakt på
              och hamnade då i den ställning som hon nu befinner sig i. Hon
              till och med påstod att jag var nöjd med att Sverige hade en stor
              vapenexport.
            </seg>
          </u>
          <note type="speaker" n="9e289576">
            Anf. 152 CECILIA WIKSTRÖM (fp) replik:
          </note>
          <u who="cecilia_wikstrom_7c4790" xml:id="i-7eada0a0b32481fe-1" n="c979375a" next="i-1c72f6226759e30b-1">
            <seg n="417c3c0e">
              Herr talman! Jag är inte ett dugg upprörd. Jag är alldeles lugn.
              Däremot är jag förundrad och skulle vilja ha en liten förklaring
              till Vänsterpartiets agerande i den här frågan. Om man läser utskottets
              ställningstagande ser man dessa oerhörda paradoxer, och därför
              är jag förundrad över att ett parti som tidigare alltid följt
              en mycket entydig linje nu gjort avsteg från den linjen.
            </seg>
            <seg n="2f7348d6">
              Jag är alltså inte ett dugg upprörd eller agiterande eller något
              annat. Jag är bara förundrad. Red ut mina frågetecken!
            </seg>
          </u>
          <note n="4b15b74c">
            Anf. 153 SERMIN ÖZÜRKÜT (v) replik:
          </note>
          <u who="cecilia_wikstrom_7c4790" xml:id="i-1c72f6226759e30b-1" n="c979375a" prev="i-7eada0a0b32481fe-1">
            <seg n="972bc703">
              Herr talman! För att tillfredsställa din förundran kan jag läsa
              direkt ur betänkandet. På s. 22, näst sista stycket, står: Utskottet
              konstaterar att det fortfarande förekommer allvarliga brott mot
              de mänskliga rättigheterna i Kina. Genom att upprätthålla vapenembargot
              ger EU:s medlemsstater en tydlig signal till Kina om att man är
              bekymrad över situationen för de mänskliga rättigheterna i landet.
              Det ligger heller inte i Europas strategiska intresse att häva
              vapenembargot mot Kina. EU:s uppförandekod kring vapenexport bör
              skärpas särskilt vad gäller kriterier kring mänskliga rättigheter,
              stabilitet och säkerhet i regionen samt nationell säkerhet för
              vänligt sinnade nationer och allierade.
            </seg>
            <seg n="4dde136d">
              Jag kan tillägga vad vi säger i vår reservation. Också det är
              väldigt tydligt. Där säger vi följande: Innan en diskussion om
              att häva vapenembargot kan föras måste en rad förbättringar ske;
              situationen för de mänskliga rättigheterna i Kina måste förbättras
              avsevärt.
            </seg>
            <seg n="7c954727">
              Så sägs i utskottets betänkande. Du kan själv läsa det.
            </seg>
            <seg n="fd773704">
              Cecilia Wikström har inte rätt till någon ytterligare replik
              enligt riksdagsordningen, det vill säga en lagreglering.
            </seg>
          </u>
          <note n="32a56c86">
            Anf. 154 FÖRSTE VICE TALMANNEN:
          </note>
          <note type="speaker" n="66ed761b">
            Anf. 155 AGNE HANSSON (c):
          </note>
          <note n="d3548fde">
            Herr talman! I detta betänkande behandlas regeringens skrivelse
            om strategisk exportkontroll av krigsmateriel och produkter med
            dubbla användningsområden under 2004. I betänkandet behandlas
            också motioner i anslutning till skrivelsen och från den allmänna
            motionstiden senast.
          </note>
          <u who="agne_hansson_33b450" xml:id="i-745841a46e6c2bbd-0" n="148134d3" prev="i-6fced7f408ac83f8-0">
            <seg n="78fff9fd">
              Centerpartiet har inte funnit anledning att motionera. Vi gör
              ungefär samma bedömning i sak som regeringen när det gäller politiken
              på vapenexportområdet. Det innebär en traditionell restriktiv
              syn på export av krigsmateriel, som ska fullföljas genom den översynsutredning
              som nu gjorts. Centerpartiet avvaktar den översyn av reglerna
              för export som Krigsmaterielutredningen gjort och som nu remissbehandlas.
              En sådan översyn är viktig och nödvändig.
            </seg>
            <seg n="5135f2f4">
              Den säkerhetspolitiska situationen i Europa och i vårt närområde
              har genomgått grundläggande förändringar sedan den nu gällande
              lagen om krigsmateriel förbereddes, beslutades och därefter trädde
              i kraft den 1 januari 1993. Vi anser att en samlad bedömning bör
              göras i samband med att de förslagen behandlas i riksdagen.
            </seg>
            <seg n="0fac8d40">
              I betänkandet tas också EU:s vapenembargo mot Kina upp, vilket
              här diskuterats.
            </seg>
            <seg n="e61d4d4f">
              Jo, Cecilia Wikström, jag minns mycket väl den junidagen 1989.
              I bostadsutskottet planerade vi en studieresa till Kina. Vi hade
              fattat beslutet. När händelserna på Himmelska fridens torg inträffade
              upphävde vi omedelbart beslutet att resa dit, och jag har inte
              besökt Kina sedan dess. Jag är i sak ense med Cecilia Wikström
              om vapenembargot, om den beskrivning hon ger av situationen i
              Kina och också om beskrivningen av Taiwans situation. Jag ska
              inte upprepa den, för hon är mycket bättre än jag på att dramatisera
              detta.
            </seg>
            <seg n="61a34050">
              Min och Centerpartiets syn i den här frågan är anledningen till
              att Centerpartiet finns med på en reservation i detta betänkande
              som behandlar just vapenembargot mot Kina. Vapenembargofrågan
              har avhandlats tidigare i andra betänkanden, liksom i EU-nämnden
              i samband med att frågan varit aktuell i EU. Det här är en favorit
              i repris. Med det vill jag inte säga att frågan inte är viktig,
              och från Centerpartiets sida ser vi nu inte ett hävande av vapenembargot
              som möjligt.
            </seg>
            <seg n="2e1d3ae7">
              Det har hänt en del sedan frågan först väcktes i samband med
              EU:s ministerråd och förslagen därifrån att embargot skulle slopas
              och i stället en stärkning av uppförandekoden för vapenexport
              göras. Från Centerpartiets sida har vi hela tiden hävdat att ett
              hävande av embargot inte borde ske. Några påtagliga förbättringar
              av människorättssituationen i Kina, som motiverar ett hävande
              av embargot, har inte skett. Det är inte heller rimligt att häva
              embargot för att blidka regimen i Kina och ge ökade möjligheter
              för vissa andra medlemsländer i EU att öka sin vapenexport till
              Kina och i eget intresse stimulera handeln med landet.
            </seg>
            <seg n="34bf4ac5">
              Hanteringen i EU har ju senare gått i linje med vad Centerpartiet
              med flera partier hävdade i samband med EU-behandlingen. Trots
              att den svenska positionen vid ministerrådet var att gå med på
              ett hävande fann andra medlemsstater det klokt och riktigt att
              inte häva embargot. Nu inser även regeringen att embargot för
              närvarande inte bör hävas. Kanske var majoriteten i utskottet
              även tidigare mer restriktiv i sin syn på ett hävande i förhållande
              till regeringen men ger nu klara och tydliga signaler om att embargot
              inte ska hävas.
            </seg>
            <seg n="8c4da389">
              För närvarande råder alltså enighet i utrikesutskottet om att
              vapenembargot mot Kina inte ska hävas. Därmed borde betänkandet
              i denna del vara enigt. Men det är det märkligt nog inte. Jag
              var inte med vid behandlingen och kan konstatera att majoriteten
              och minoriteten skär igenom alla numera aktuella partikonstellationer.
              Jag är lite fundersam över hur det kunde bli så, men jag var ju
              ganska långt från utskottet vid den tidpunkten.
            </seg>
            <seg n="af7bc571">
              Framför allt lyssnade jag med intresse på hur Sermin Özürküt
              skulle lösa den otacksamma uppgiften att försvara sin och Vänsterpartiets
              position att som majoritetsbärare tillsammans med Moderata samlingspartiet
              och Socialdemokraterna försvara majoritetens ställningstagande
              i vapenembargofrågan. Jag måste säga att hon gjorde det riktigt
              bra. Utskottets förslag i den här frågan är väl ett uttryck för
              konsten att visa att man inte är överens fast man är överens.
            </seg>
            <seg n="2764115a">
              Herr talman! Jag yrkar bifall till reservation nr 8 för att något
              motvilligt markera även Centerpartiets omutlighet i frågan om
              att häva EU:s vapenembargo mot Kina och hävda Taiwans säkerhet.
              I övriga delar yrkar jag bifall till utskottets förslag i betänkandet.
            </seg>
          </u>
          <note type="speaker" n="958bb71a">
            Anf. 156 LOTTA HEDSTRÖM (mp):
          </note>
          <u who="lotta_hedstrom_852ee3" xml:id="i-c1c011efbc4f4348-3" n="b7349f59">
            <seg n="026b74e7">
              Herr talman! Man skulle kunna tro att det är ett Kinabetänkande
              vi har framför oss i dag, men det är det inte. Det handlar om
              vapenexport. Av elva reservationer är tio från Miljöpartiet och
              Vänsterpartiet. Det här är verkligen kärnpolitik för oss. Det
              är med stor möda som jag har tvingat mig själv att inte yrka bifall
              till allihop. Jag nöjer mig med reservation nr 3 och reservation
              nr 5 i det här stycket.
            </seg>
            <seg n="05c0e84f">
              Vi står också bakom, och kommer att rösta för, Kinaembargoreservationen.
              Tiden är verkligen inte mogen att häva embargot. Kina är en stormakt
              i vardande och världens avståndstagande mot deras maktaspirationer
              och mot fortsatt och ökad handel med vapen i världen är väldigt
              viktig för oss. Vi står bakom detta och hade egentligen behövt
              göra den markeringen på ett tidigare stadium i politiken, men
              nu var det ett lämpligt tillfälle.
            </seg>
            <seg n="82333cae">
              Jag kan inte låta bli att också påtala inkonsistensen hos Folkpartiet
              som talar sig varmt för demokrati i biståndssammanhang, och nämner
              det nu i förbigående men har en selektiv syn.
            </seg>
            <seg n="0c724494">
              Man bör tillämpa demokratikriterium också i andra sammanhang,
              väldigt många sammanhang, när det gäller vapenexport. Jag ser
              inte riktigt det engagemanget hos Folkpartiet. Det var en lång
              plädering mot ett land. Var har vi kritiken mot Israel till exempel?
              Vad kommer dessa unarmed vehicles , eller vad de heter, att leda
              till? Varför har vi snart en militärattaché i Israel? Varför har
              Israel den största vapenproduktionen per capita i världen? Varför
              är de inte värda Folkpartiets kritik? Varför åker ÖB:ar mellan
              Israel och Sverige? Vad är det som sker? Varför finns inte den
              tydliga kritiken mot alla länder som brister både i mänskliga
              rättigheter och i demokratihänseende?
            </seg>
            <seg n="fd2f1d06">
              Varför har vi på papperet en restriktiv syn och restriktiva regler
              starka regler som vi går ut med i världen och säger att de är
              bra när vi i realiteten faktiskt exporterar till krigförande länder?
              I fjol exporterade vi både till USA och till England fastän de
              var i krig i Irak. Det är inte en hållbar syn. Det är inkonsistens
              i den Socialdemokratiska vapenexportpolitiken som vi har tagit
              som vår stora uppgift att påtala. Vi kan inte leva med en på papperet
              restriktiv politik som det våldförs på i Sverige med undantag
              efter undantag och inte ens med öppet deklarerad praktik.
            </seg>
            <seg n="6ff566b8">
              Det tycker vi är det problematiska med svensk vapenexport, både
              produktion och handel.
            </seg>
            <seg n="2952391b">
              Vi tycker dessutom, i relation till det betänkande som vi nyss
              pratade om, nämligen FN:s reformering och FN:s stora uppdrag att
              avskaffa världsfattigdomen, att relationen mellan våra mål i PGU
              och våra åtaganden i millenniemålsuppfyllelsen och vapenexport
              är något oerhört bristfälligt som är värt väldigt mycket kritik.
            </seg>
            <seg n="4bf8ad85">
              Där vill vi lägga tyngdpunkten. Vi vill kunna kritisera enskilda
              länder. Vi vill att de restriktiva regler vi har ska appliceras
              likvärdigt på alla länder, Kina, Israel och andra diktaturer eller
              också ska de jämföras med de fattiga länder som lägger stora delar
              av sin magra statsbudget på vapenköp. Vi tycker att det är ohållbart
              att svenska regeringsrepresentanter åker runt och agerar krämare
              och skriver brev och vill kränga Jasplan och annat världen runt.
              Det är inte det världen behöver. Så enkelt är det. Det är vår
              politik. Det speglas i våra tio reservationer. Där vill vi ha
              tyngdpunkten.
            </seg>
            <seg n="c39138c6">
              Folkpartiet vill ha tyngdpunkten på Kina och ingenting annat.
              Nyckelordet för Sermin Özürküt var restriktivitet, och det med
              all rätt.
            </seg>
            <seg n="755f8cb0">
              Det finns många detaljer i det här som är synliggjorda, förutom
              dem jag har nämnt nu. Jag skulle vilja fördjupa mig lite kort
              på två punkter.
            </seg>
            <seg n="c2d3aa1e">
              Den ena är, tycker jag, ett okänt område och har att göra med
              spridningen av lätta vapen. Vi tycker att det ofta är försumbart
              eller ointressant med alla puffror som sprids världen runt. De
              flesta av dem är faktiskt inte registrerade och inte kontrollerade,
              utan finns i var mans hand på en bio nära dig, höll jag på att
              säga.
            </seg>
            <seg n="6f62d05e">
              Det dödar fler än de stora vapensystemen. En effektiv kontroll
              med spårning och märkning är inom räckhåll nu. Det bör Sverige
              satsa krut på. Det vi i Miljöpartiet verkligen skulle vilja se
              är, som jag nämnde i det förra anförandet, en konvention en arms
              trade treaty där man tar ett rejält grepp globalt på small arms
              and light weapons . Det tycker vi saknas.
            </seg>
            <seg n="ba66514d">
              Avslutningsvis finns det ett och annat område som vi har motionerat
              om och som finns med i en reservation. Det handlar om utarmat
              uran. Det är också någonting som är väldigt allvarligt och som
              används i de konflikter vi ser. USA använder det i Irak och Afghanistan.
              Det användes i före detta Jugoslavien. Det är ett kemiskt gift
              och det är radioaktivt. Det ingår i USA:s kärnvapenprogram. Det
              har väldigt stor sprängkraft. Det avger radioaktiv strålning under
              miljontals år. De giftiga och radioaktiva ämnena sprids med luften
              och grundvattnet.
            </seg>
            <seg n="3f5c6fb9">
              Det som händer kemiskt är att den oxidering av uranoxid som sker
              i samband med detonationen förvandlas till ett damm som lägger
              sig överallt. Det kommer in i kroppen på människor genom inandningsluften
              och genom sår. Den alfastrålningen skadar vävnaderna väldigt mycket.
              Det visar sig relativt snart. De här skadorna börjar nu spridas
              i Iran. Det är väldigt allvarligt. Det är ingen som pratar om
              detta.
            </seg>
            <seg n="8da0b02e">
              Vi menar att man måste ta tag i den här frågan på olika sätt
              och kräva att det blir ett förbud och att det påtalas att det
              strider mot de regler och konventioner vi har i det här stycket.
            </seg>
            <seg n="d70d641c">
              Herr talman! Kvällen är sen. Hela krigsmaterielexporten är en
              viktig och känslig fråga. Miljöpartiet kommer att fortsättningsvis
              återkomma med antagligen lika många både reservationer och motionsyrkanden.
              Vi står bakom alla våra plus den gemensamma om fortsatt vapenembargo
              mot Kina.
            </seg>
          </u>
          <note type="speaker" n="452f958a">
            Anf. 157 KENT HÄRSTEDT (s):
          </note>
          <note n="fe01dd32">
            Herr talman! Jag vill börja med att yrka bifall till utskottets
            betänkande och avslag på samtliga motioner och reservationer.
          </note>
          <u who="kent_harstedt_364532" xml:id="i-f0e5ad78a0c73f68-0" n="e663eba6" prev="i-a85eaa899fbf09aa-0">
            <seg n="38253113">
              Det utskottsbetänkande vi behandlar i dag innehåller utrikesutskottets
              ställningstagande till regeringens skrivelse rörande strategisk
              exportkontroll 2004, Krigsmateriel och produkter med dubbla användningsområden
              , och ett antal motioner och reservationer.
            </seg>
            <seg n="055c0f3c">
              Som framgår av titeln behandlar ämnet hur vi hanterar export
              och import av vapen. Utskottet konstaterar att det pågår en omfattande
              utredning på området om krigsmaterielexport som utskottet vill
              låta arbeta färdigt innan riksdagen tar slutlig ställning i de
              här viktiga frågorna. Jag vet också att denna under våren har
              varit ute på remiss. Remissvaren kommer att sammanställas, och
              vi kommer ganska snart att ha tillfälle att debattera de här frågorna
              igen.
            </seg>
            <seg n="7d89b697">
              Eftersom några har citerat utredningen så här långt vill jag
              bara påminna ledamöterna om att detta är en normal del av en demokratisk
              process där utredningens förslag inte alltid blir det förslag
              som kommer i slutändan. Det sammanvägs sedan av regeringen med
              vad remissinstanserna säger, och det som slutligen hamnar här
              och kan bli föremål för debatt behöver inte nödvändigtvis vara
              exakt det som utredaren har lagt fram.
            </seg>
            <seg n="1ed7a608">
              Jag delar alltså utskottets mening men vill ändå presentera och
              utveckla några av de synpunkter som vi framför i betänkandet.
            </seg>
            <seg n="589ef303">
              Herr talman! Exporten av krigsmateriel regleras av lagstiftning,
              praxis och de riktlinjer som regering och riksdag lagt fast. Det
              innebär att varje exportaffär ska prövas innan ett utförseltillstånd
              utfärdas. Vad det handlar om är en helhetsbedömning där samtliga
              relevanta omständigheter måste beaktas.
            </seg>
            <seg n="0ee535f7">
              Riktlinjerna anger att en balans måste finnas vid varje exporttillfälle
              mellan våra säkerhets-, försvars- och utrikespolitiska intressen.
              I en och samma situation kan vissa riktlinjer tala för fortsatt
              export medan andra kan tala emot.
            </seg>
            <seg n="6df1933a">
              Ett väpnat angrepp, med eller utan ett FN-mandat, reser till
              exempel alltid direkt frågan om krigsmaterielexporten från Sverige
              omedelbart bör stoppas. Bland de prövningar som görs ingår folkrättsliga
              överväganden, vilka också måste balanseras mot den stora vikt
              regeringen fäster vid ett långtgående internationellt försvarsindustriellt
              samarbete för att trygga Sveriges framtida materielförsörjning.
            </seg>
            <seg n="38de3d10">
              I balansen mellan olika riktlinjer för krigsmaterielexporten
              har nationens eget intresse förtur. Ytterst måste det handla om
              att slå vakt som Sveriges långsiktiga säkerhet. En leveranssäkerhet
              byggd på långsiktighet är av vitalt säkerhetspolitiskt intresse
              för Sverige.
            </seg>
            <seg n="8128cda4">
              Vårt internationella samarbete bygger på ömsesidighet och Sveriges
              trovärdighet som samarbetspartner. Detta gäller inte enbart på
              exportsidan, utan Sverige är också beroende av import för att
              säkra våra försvarsbehov.
            </seg>
            <seg n="23a56176">
              Här har några, tycker jag, relevanta frågor kring vår krigsmaterielimport
              ställts som jag anser bör komma tillbaka i den debatt som vi sannolikt
              kommer att ha här i höst. Det intressanta är att se vad utredningen
              och remissinstanserna kommer fram till.
            </seg>
            <seg n="d87f574f">
              Därför har vi byggt upp en långsiktig samverkan på det försvarsindustriella
              området med en rad länder. Sverige har alltså av utrikes-, säkerhets-
              och försvarspolitiska skäl valt att i viss utsträckning tillåta
              export av krigsmateriel.
            </seg>
            <seg n="ebd4f381">
              Det är stora variationer från år till år i hur mycket Sverige
              säljer och inte säljer. Detta har att göra med krigsmaterielens
              natur. Vissa år levererar vi stora delar av de produkter som har
              tagits fram. Ett år då vi till exempel levererar Jas Gripen har
              vi väldiga intäkter från krigsmaterielexport medan de ett annat
              år kan gå ned igen. Ändå är det väldigt tydligt att Sverige är
              väldigt framgångsrikt på vissa områden vad gäller produktion och
              export av krigsmateriel.
            </seg>
            <seg n="3a4d7404">
              Jag tycker inte att det finns något skäl att hyckla. Vi har valt
              att ha en krigsmaterielexport. Majoriteten i denna kammare anser
              att det är viktigt för Sverige att vi har det för vår egen säkerhets
              skull. Så länge man håller sig inom de riktlinjer som vi har dragit
              upp ska vi inte vara förvånade om svenska företag på området också
              är framgångsrika på det.
            </seg>
            <seg n="7ea3cd16">
              Jag anser precis som utskottet att det är värdefullt att göra
              en samlad översyn av exportkontrollagstiftningen. Den säkerhetspolitiska
              situationen i Europa och vårt närområde har genomgått grundläggande
              förändringar sedan den nu gällande lagen om krigsmateriel trädde
              i kraft den 1 januari 1993.
            </seg>
            <seg n="8e8dd18e">
              Jag vill påminna om att det står i regeringens skrivelse att
              Krigsmaterielutredningens betänkande ska remissbehandlas. Därefter
              ska regeringen i höst ta ställning till om en proposition ska
              utarbetas och underställas riksdagen. Min och utskottets generella
              utgångspunkt är alltså, som jag tidigare sagt, att vi inte ska
              föregripa regeringens översyn utan i stället avvakta regeringens
              förslag.
            </seg>
            <seg n="336e203a">
              Utskottet konstaterar att det av regeringens direktiv till Krigsmaterielutredningen
              framgår att en utgångspunkt för översynen av krigsmateriellagen
              är att den svenska traditionellt restriktiva synen på export av
              krigsmateriel ska upprätthållas. Enligt lagen om krigsmateriel
              får tillstånd för krigsmaterielexport lämnas endast om det finns
              säkerhets- eller försvarspolitiska skäl för detta och det inte
              strider mot Sveriges utrikespolitik. De närmare principerna för
              prövning har lagts fast i regeringens praxis och kommit till uttryck
              i regeringens riktlinjer för krigsmaterielexport och annan utlandssamverkan.
              Riktlinjerna uttolkas med brett parlamentariskt stöd och är vägledande
              för Inspektionen för strategiska produkter, ISP, vid prövningen
              av ärenden om tillstånd. Varje utförselärende prövas individuellt.
            </seg>
            <seg n="5d167348">
              Riktlinjerna är ett balansinstrument där också faktorer som talar
              för export vägs in. Inget av kriterierna, förutom de tre så kallade
              ovillkorliga hindren, har en direkt förbudseffekt. De tre typer
              av ovillkorliga hinder som riktlinjerna anger och som, om de finns,
              omöjliggör export är beslut av FN:s säkerhetsråd, internationella
              överenskommelser som Sverige biträtt samt de neutralrättsliga
              reglerna i Haagkonventionen.
            </seg>
            <seg n="25137c98">
              Herr talman! I regeringens skrivelse redogörs för motiven till
              att Sverige producerar och exporterar krigsmateriel. Där sägs
              bland annat att den nya säkerhets- och försvarspolitiken innebär
              samverkan även på materielförsörjningsområdet. Styrande för den
              svenska materielförsörjningen är i dag försvarets förmåga att
              genomföra internationella insatser och att ha nödvändiga resurser
              för att hävda vår territoriella integritet.
            </seg>
            <seg n="ca2cc95d">
              Det internationella samarbetet på materielförsörjningsområdet
              är enligt skrivelsen en förutsättning för försvarets flexibilitet
              och anpassningsförmåga inför nya hot och risker som kan uppstå.
              Det ligger därför i Sveriges säkerhetspolitiska intresse att slå
              vakt om långsiktigt och kontinuerligt samarbete med traditionella
              samarbetsländer. Detta ömsesidiga samarbete, inklusive samarbetsprojekt,
              bygger på såväl export som import av krigsmateriel.
            </seg>
            <seg n="61d85b7f">
              Sverige förblir enligt regeringen ett intressant land för internationellt
              samarbete endast med fortsatt utveckling av en teknologinivå som
              har en internationell konkurrenskraft. En konkurrenskraftig teknologinivå
              förutsätter för sin existens dels tillräckliga ekonomiska resurser
              för att kunna bestå och utvecklas, dels i sin tur ett visst mått
              av samarbete över gränserna. Exporten bedöms vara en nödvändig
              faktor i bevarandet av en hög svensk teknologinivå med internationell
              slagkraft.
            </seg>
            <seg n="9978bf19">
              Herr talman! I Krigsmaterielutredningens direktiv ingår också
              att undersöka konsekvenserna av införandet av ytterligare riktlinjer,
              däribland införandet av ett demokratikriterium. Sammanfattningsvis
              anser utredningen att det för närvarande varken finns tillräckliga
              skäl eller förutsättningar för att införa ett demokratikriterium
              för prövningen av ärenden om export och internationellt samarbete
              avseende försvarsmateriel. Utskottet konstaterar att regeringen
              nu ska ta ställning till utredarens förslag, och naturligtvis
              också till remissinstanserna, och eventuellt lägga fram förslag
              som innehåller ändringar av de svenska riktlinjerna.
            </seg>
            <seg n="1e79f8b4">
              Utskottet ser positivt på arbetet för att motverka anhopningar
              och spridning av lätta vapen och välkomnar att det inletts förhandlingar
              inom ramen för FN i syfte att åstadkomma ett internationellt instrument
              för märkning och spårning av lätta vapen.
            </seg>
            <seg n="62e4c486">
              Herr talman! I den fråga som gäller Kina, som har tagits upp
              här i flera anföranden, har utskottet väldigt klart och tydligt
              tagit ställning här i kammaren och i vår behandling i utskottet.
              Jag blev lite förvånad över den upprördhet som vi har tagit del
              av här. Har man lyssnat till den debatt och dialog vi har haft
              i utskottet tror jag ingen kunnat gå ifrån den debatten utan att
              veta att vi alla är av den uppfattningen att för svenskt vidkommande
              är det inte aktuellt med någon export av krigsmateriel till Kina.
            </seg>
            <seg n="a62356a6">
              Det har heller inte handlat om att den ene är mer för och den
              andre är mer mot, utan det har handlat om två olika synsätt för
              att i stället uppmuntra och stimulera Kina till ökad demokrati
              och anpassning.
            </seg>
            <seg n="3e555475">
              Jag vill avsluta med att i det hänseendet säga att inget land
              är statiskt. Sydafrika till exempel är ett land som under lång
              tid var utsatt för bojkott och hade en apartheidregim. Vid en
              annan tidpunkt, som nu, är landet aktuellt för krigsmaterielexport
              från flera olika länder i världen. Inget land är statiskt. Det
              kan skildra lite grann de olika synsätt som vi har haft i debatten.
              Men ingen av oss kan sägas vara någon Kinakramare som omedelbart
              skulle vilja exportera vapen till Kina. Det tycker jag är väldigt
              viktigt att ha sagt glasklart här i kammaren.
            </seg>
            <seg n="b11742e7">
              Jag tror därmed att jag har tagit upp de flesta av de områden
              som finns med i utskottets betänkande och i motioner och reservationer.
              Vi kommer helt säkert att ha fler tillfällen att debattera och
              ta ställning till de här svåra och viktiga frågorna.
            </seg>
          </u>
          <note n="fa83ade7">
            Herr talman! I skrivelsen från regeringen redogörs för exportkontrollpolitikens
            inriktning och uppgifter om hur den bedrivits 2004, informationsverksamhet
            på området, gällande regelverk och nationell tillämpning samt
            internationellt samarbete inom EU och FN. I skrivelsen ingår också
            en redovisning av årets internationella arbete inom områden som
            antikorruption och immateriella överföringar. Vidare återfinns
            i skrivelsen en sammanställning av uppgifter om svensk krigsmaterielexport
            och exportkontroll av produkter med dubbla användningsområden.
          </note>
          <note n="192eabe5">
            Jag vill yrka bifall till utskottets förslag i betänkandet.
          </note>
          <note type="speaker" n="7e8495df">
            Anf. 158 CECILIA WIKSTRÖM (fp) replik:
          </note>
          <u who="cecilia_wikstrom_7c4790" xml:id="i-3a8b517d8665eab7-1" n="c979375a">
            <seg n="8a4d2ffa">
              Herr talman! Jag har varit inne på Kent Härstedts hemsida och
              plockat ut ett pressmeddelande. Det var så att den 18 maj 2000
              reste Kent till Taiwan för att delta i en presidentinstallation.
              Då sade Kent Härstedt så här: Vår medverkan ska ses som en uppmuntran
              och ett stöd för den framväxande demokratin. Det innebär inte
              något steg från ett-Kina-politiken utan är ett uttryck för en
              konsekvent linje där vi talar samma språk om mänskliga rättigheter
              och demokrati i såväl Fastlands-Kina som i Taiwan.
            </seg>
            <seg n="8643f973">
              Mycket vackra ord, måste jag säga. Jag undrar: Kan Kent Härstedt
              stå för detta uttalande också i dag? Om svaret är ja, ser då inte
              Kent Härstedt hotet mot Taiwan som man öppnar för i betänkandet,
              inte minst på s. 22, där jag, herr talman, citerar: Sverige står
              bakom Europeiska rådets beslut från den 17 december 2004 om att
              EU skall fortsätta arbeta för ett hävande av embargot mot Kina.
              En bit längre ned står det: Det ligger heller inte i Europas strategiska
              intresse att häva vapenembargot mot Kina. Därefter talar man om
              uppförandekod.
            </seg>
            <seg n="dc4d8840">
              Detta är ju ett fullständigt moras vad gäller intellektuell redbarhet.
              Om Kent Härstedt propagerar i talarstolen för den här utskottstexten
              undrar jag om pressmeddelandet från 2000 inte längre gäller, om
              uttalandena om mänskliga rättigheter inte längre gäller.
            </seg>
            <seg n="18c0301c">
              Om svaret är ja, om Kent Härstedt fortfarande kan ansluta sig
              till de fina orden, hur kan han då säga att inget land är statiskt,
              efter att ha hört vad jag har sagt om utvecklingen i Kina när
              det gäller mänskliga rättigheter under tre månader år 2005. Vi
              har sett att Kina inte har utvecklats åt det positiva hållet utan
              snarare åt det negativa hållet.
            </seg>
          </u>
          <note type="speaker" n="33cfc0e0">
            Anf. 159 KENT HÄRSTEDT (s) replik:
          </note>
          <u who="kent_harstedt_364532" xml:id="i-c30220609d9ee602-0" n="e663eba6">
            <seg n="7ffbbbe2">
              Herr talman! Jag har också varit inne på din hemsida. Men jag
              hittade ingenting direkt.
            </seg>
            <seg n="7ea7151a">
              Först och främst vill jag säga att jag självklart står bakom
              det jag sade i samband med besöket i Taiwan. Vi stöder naturligtvis
              framväxten av demokratin, oavsett vilken plats det är. Om man
              sedan vill se det som en del av Fastlands-Kina, ett-Kina-politiken,
              som jag antar att Folkpartiet är berett att frångå. Ni vill se
              två Kina, ett Fastlands-Kina och ett självständigt Taiwan. Det
              kan vara intressant att få höra det i sammanhanget.
            </seg>
            <seg n="b4489585">
              Jag tycker att det är olyckligt med en framväxt av ökad militarisering
              både på den kinesiska sidan och på den taiwanesiska sidan. Jag
              välkomnar demokratiseringen av Taiwan och står självklart bakom
              det.
            </seg>
            <seg n="993d304e">
              Men åter till krigsmaterielexporten. I det här hänseendet handlar
              det inte om att vi tillsammans med majoriteten i utskottet är
              för att vi ska exportera mer till Kina. För övrigt är det faktiskt
              så att vi valde att inympa hela texten, som jag antar att du har
              varit med och utformat, och när vi lyfte in den i majoritetstexten
              ville du skriva en ny text. Du har faktiskt varit med och utformat
              majoritetstexten i det här hänseendet. Men jag tror att du blev
              så upprörd för att du kände att du inte skulle få din Kinadiskussion
              så därför ville du skriva en ny text. Det är faktiskt sanningen.
            </seg>
            <seg n="8afa4ceb">
              Det är glasklart vad vi i majoriteten står för i det här hänseendet.
              Vi står naturligtvis inte för att lätta upp exporten till Kina.
              Det har vi skrivit glasklart i texten. Att göra en sådan stor
              Kinadebatt av det här känns verkligen som att göra en höna av
              en fjäder.
            </seg>
          </u>
          <note type="speaker" n="bb84af3c">
            Anf. 160 CECILIA WIKSTRÖM (fp) replik:
          </note>
          <u who="cecilia_wikstrom_7c4790" xml:id="i-3a8b517d8665eab7-2" n="c979375a">
            <seg n="000a6938">
              Herr talman! Vid ett utskottssammanträde berättade Kent Härstedt
              för oss andra, som inte kan så mycket om Kina, väldigt mycket
              om hur mångskiftande det är, vilken diversifiering det finns och
              att akademiker nu tycker att det öppnar för möjligheten att man
              faktiskt häver vapenembargot.
            </seg>
            <seg n="0c108e2f">
              Men det finns svenska experter, filosofie doktor i sinologi Fredrik
              Fällman och Torbjörn Lodén som är professor i Kinas språk och
              kultur, som säger att förslaget att häva EU:s vapenembargo mot
              Kina är verklighetsfrämmande och moraliskt oacceptabelt. Så länge
              den kinesiska ledningen vidhåller att man är beredd att använda
              vapenmakt mot medborgare med avvikande mening är det lättsinnigt
              och cyniskt att ta detta steg.
            </seg>
            <seg n="f86d6d0f">
              Jag får inte riktigt ihop de här två bilderna. Jag får inte ihop
              helheten. Å ena sidan har du så många gånger talat om, och det
              har jag tagit till mig och verkligen lärt mig en del av, den här
              pluralismen och diversifieringen, å andra sidan säger de främsta
              experterna att vi inte kan, som ni gör i den här texten, öppna
              för möjligheten.
            </seg>
            <seg n="3fbf71bc">
              Inkonsekvensen är det jag vänder mig emot, inte enskilda delar
              av texten utan den sammantagna inkonsekvensen. Med detta ställer
              du dig ju bakom den. Det är det jag förundras så mycket över.
            </seg>
          </u>
          <note type="speaker" n="6c37b623">
            Anf. 161 KENT HÄRSTEDT (s) replik:
          </note>
          <u who="kent_harstedt_364532" xml:id="i-a85eaa899fbf09aa-1" n="e663eba6" next="i-f0e5ad78a0c73f68-1">
            <seg n="039d77b8">
              Herr talman! Med all respekt tycker jag att du återigen gör någonting
              väldigt stort av det som faktiskt bara handlar om en nyansskillnad
              i synsättet.
            </seg>
            <seg n="faa82cc9">
              Som socialdemokrat menar jag i alla fall så här, rakt upp och
              ned. Jag tycker att vi ska hålla fast vid vapenembargot mot Kina.
              Men vi måste också visa på en utväg, och vi vill sätta upp kriterier,
              så här och så här. De här kriterierna måste ni uppfylla för att
              kvalificera er för att kunna motta vapenexport. Det tycker jag
              inte är konstigare än hanteringen av andra länder.
            </seg>
            <seg n="d96350c2">
              Tidigare har kolleger här i kammaren frågat motsatsen. Nu har
              du enligt reglerna inte rätt att svara så jag ska bespara mig
              att angripa dig. Men man kan reflektera över de här frågorna till
              den debatt vi kommer att ha senare om dem. Vi måste kanske se
              över det här också vad gäller krigsmaterielimport och se över
              de här reglerna över huvud taget. Det tillfället kommer vi att
              ha.
            </seg>
            <seg n="f8ba223d">
              Men att göra en sådan här stor debatt av en nyansskillnad tycker
              jag verkligen är att ta till brösttoner. Jag har en känsla av
              att du nästan hade skrivit de här anförandena innan vi höll på
              och jämkade oss samman i utrikesutskottet. Därmed tycker jag att
              vi har fått en alldeles för överdriven debatt där nyanserna inte
              är så stora oss emellan men att du kanske gärna skulle velat se
              att de var det.
            </seg>
          </u>
          <note n="c5f91f02">
            Anf. 162 GUNILLA CARLSSON i Tyresö (m):
          </note>
          <u who="kent_harstedt_364532" xml:id="i-f0e5ad78a0c73f68-1" n="e663eba6" prev="i-a85eaa899fbf09aa-1">
            <seg n="eccb1ecc">
              Herr talman! Jag kommer också att uppehålla mig rätt mycket vid
              den här Kinadiskussionen just för att det ska vara klarhet om
              vårt ställningstagande, delvis också varför. Det ska inte råda
              någon som helst tvekan om vad som faktiskt står i betänkandet.
            </seg>
            <seg n="28d1da3e">
              Låt mig inledningsvis konstatera varför vi diskuterar vapenembargot
              så mycket. Efter de fasansfulla händelserna på Himmelska fridens
              torg införde EU fem åtgärder för att protestera och visa att man
              absolut inte accepterade denna fasansfulla kränkning.
            </seg>
            <seg n="2eff9a31">
              Fyra av åtgärderna har hävts, men vapenembargot kvarstår. Det
              har emellertid visat sig att embargot inte räcker. Det sker betydande
              export i dag. Det finns flera europeiska länder som inte respekterar
              embargot. Det kan delvis bero på att embargot inte är bindande.
              Det är ingen rättsakt utan en politisk deklaration. Därvid har
              den vissa formella svagheter men en stor symbolisk betydelse.
              Det är därför vi lägger ned så mycket tid på att diskutera det
              i dag.
            </seg>
            <seg n="10b09962">
              För att komma till rätta och skapa bättre transparens och bättre
              reglering av EU:s vapenexport överlag pågår nu ett arbete med
              en gemensam uppförandekod. Samtidigt som arbetet har pågått har
              det också, glädjande nog, påbörjats, precis inletts, en strategisk
              dialog mellan EU och USA om Sydostasien.
            </seg>
            <seg n="f016aad0">
              Nu beskylls utskottsmajoriteten i den här debatten för att vara
              inkonsekvent. Det beror på att under utskottets ställningstaganden
              har det varit viktigt för oss att beskriva EU:s hantering av frågan.
              Den 17 december 2004 tog Europeiska rådet ett beslut om att fortsätta
              arbetet med uppförandekoden och samtidigt på sikt häva embargot.
              För mig som moderat var det oerhört viktigt att vissa kriterier
              ställdes upp. Dessa upprepar vi i betänkandet. Vi säger att Europeiska
              rådet betonar att beslut om att häva embargot inte får leda till
              en ökning av vapenexporten från EU:s medlemsstater till Kina,
              vare sig kvantitativt eller kvalitativt. Europeiska rådet erinrar
              i det avseendet om vikten av kriterierna i uppförandekoden för
              vapenexport, särskilt de kriterier som avser mänskliga rättigheter,
              stabilitet och säkerhet i regionen och vänligt sinnade och allierade
              länders nationella säkerhet.
            </seg>
            <seg n="c6dfe24b">
              Jag var mycket nöjd med detta. Det gjorde att vi äntligen fick
              vissa kriterier som EU var tvunget att förhålla sig till när man
              på sikt skulle gå vidare i frågan.
            </seg>
            <seg n="e9f0e3f8">
              Vidare står det också i betänkandet att utskottet noterar hur
              den svenska regeringen har hanterat frågan. Det är mycket riktigt
              att den svenska regeringen har ställt sig bakom EU:s rådsbeslut.
              Rådsbesluten är fattade med enhällighet. Regeringen har ställt
              sig bakom agerandet, och detta konstaterar vi i utskottet. Där
              framgår det att EU ska fortsätta att arbeta för ett hävande av
              embargot mot Kina. Det svarar utrikesministern på i en fråga.
              Detta har vi beskrivit i betänkandet: konstateranden, noteranden
              och vi hänvisar till regeringen.
            </seg>
            <seg n="ab8f61d7">
              Sedan, kära vänner, kommer det som utskottet anser. Där måste
              jag säga att jag är mycket nöjd. Jag har i mer än ett år i EU-nämnden
              försökt få regeringen att byta ut sin passivitet i frågan, se
              till att man tydligare tar ställning, spela en konstruktiv roll
              i EU för att värna grundläggande värderingar. Jag tycker att regeringen
              har varit svag i EU i frågan, och man har varit oerhört passiv
              även på hemmaplan i att diskutera frågan och ännu mindre svara
              på vad man ägnar sig åt i Bryssel. Svaret är kanske att man fram
              till decembermötet inte hade gjort så mycket. Därför blev det
              rätt rörigt när frågan skulle hanteras i EU-nämnden, vilket också
              som har påtalats har lett till en fällning i KU.
            </seg>
            <seg n="305e7e19">
              Det är därför det är en stor framgång när riksdagens utrikesutskott
              nu tydligt positionerar regeringen. Vi ger en tydlig signal om
              hur det här ska skötas. Det är precis som Kent Härstedt sade.
              Det finns en stor samstämmighet från höger till vänster om att
              Kina är en kommunistisk diktatur, att det sker ofattbara kränkningar
              av människovärdet. Mänskliga rättigheter kränks. Pressfriheten
              är obefintlig. Kring allt detta är vi rörande ense.
            </seg>
            <seg n="9c8c2976">
              Vi ville se till att vi hade en gemensam position, dels för att
              regeringen och UD ska agera mer kraftfullare än hittills, dels
              för att sända en signal inte bara till Taiwan och andra like-minded
              countries utan framför allt till Kina. Jag kan bara beklaga att
              det inte blev denna breda enhällighet som vi alla hade i debatten
              i utskottet. Det hade varit hundra procent!
            </seg>
            <seg n="c65de5a6">
              Herr talman! För oss moderater är det viktigt att Sveriges, liksom
              EU:s, utrikes- och säkerhetspolitik vilar på grundläggande värderingar
              om frihet, fred och demokrati. Jag tänker därför ägna ytterligare
              tid åt att läsa upp varför just jag är så nöjd med de ställningstaganden
              som utskottsmajoriteten har intagit.
            </seg>
            <seg n="7048b75a">
              Jag tar upp tre grundläggande men samtidigt också avgörande frågor.
            </seg>
            <seg n="b535b661">
              För det första: Vi tydliggör i utskottsmajoriteten att det fortfarande
              förekommer allvarliga brott mot de mänskliga rättigheterna i Kina.
              Genom att upprätthålla vapenembargot sänder vi en tydlig signal
              till Kina om att vi är djupt bekymrade över MR-situationen i landet.
              Det är ingen här som vill gå med på att EU nu häver vapenembargot.
              Att påstå det är i det närmaste lögnaktigt.
            </seg>
            <seg n="7e05c999">
              För det andra: Texten konstaterar att det inte ligger i EU:s
              strategiska intresse att häva vapenembargot mot Kina. Det är ett
              faktum att ett hävande av vapenembargot under nuvarande omständigheter
              skulle leda till betydande spänningar i relationen mellan EU och
              USA. EU kan knappast förvänta sig att USA ska stå för säkerheten
              i Stillahavsregionen och samtidigt sälja avancerade vapen till
              Kina. Det finns dessutom inga tillförlitliga instrument att förhindra
              att Kina i sin tur sprider avancerad vapenteknologi till oansvariga
              regimer.
            </seg>
            <seg n="8ae123ed">
              För det tredje: Den här texten ska också ses i ljuset av den
              antisecessionslag som Kinas parlament antog i början av året.
              Det är en lag som ytterligare har väckt oro om den regionala stabiliteten
              i regionen.
            </seg>
            <seg n="57bd6941">
              Därutöver anför också utskottsmajoriteten att det är viktigt
              att EU:s uppförandekod kring vapenexport skärps vad gäller kriterier
              om mänskliga rättigheter, stabilitet och säkerhet i regionen samt
              nationell säkerhet för vänligt sinnade nationer.
            </seg>
            <seg n="f4a9ec16">
              Jag är mycket nöjd med att vi har kunnat få de oerhört tydliga
              skrivningarna i utrikesutskottet, och jag tar det som en stor
              seger. Jag kommer också, herr talman, att föreslå att regeringen
              under hösten presenterar en säkerhetspolitisk analys av läget
              i regionen samt en trovärdig och uppriktig bedömning av människorättsläget
              i Kina. Jag tror att det är viktigt inför den förnyade debatt
              om hävande av vapenembargot som vi på sikt kan förvänta oss inom
              EU. Det är då viktigt att regeringen inte står lika oförberedd
              och handfallen som tidigare har varit fallet när den här frågan
              har hanterats.
            </seg>
          </u>
          <note type="speaker" n="02498c2c">
            Anf. 163 STEN TOLGFORS (m):
          </note>
          <u who="sten_tolgfors_5e6cfb" xml:id="i-cbb85c1010f688b2-0" n="3a725aee">
            <seg n="6c85a309">
              Herr talman! Till att börja med måste jag, dessvärre, ta avstånd
              från Kent Härstedts möjliga tolkning av ett-Kina-politiken där
              Taiwan skulle anses vara en del av Fastlands-Kina. Taiwan har
              aldrig varit en del av Folkrepubliken Kina.
            </seg>
            <seg n="d2b291e4">
              Jag vill uppehålla mig vid vapenembargot. Utskottet menar att
              min motion har tillgodosetts med majoritetens skrivning, som enligt
              min tolkning innebär en oerhört svidande näsbränna för regeringens
              utrikespolitik och för Laila Freivalds personligen.
            </seg>
            <seg n="478b7959">
              Nyckelformuleringen i dagens betänkande är: Det ligger heller
              inte i Europas strategiska intresse att häva vapenembargot mot
              Kina. Låt mig uppehålla mig vid den enda meningen. Vad innebär
              den?
            </seg>
            <seg n="b8fbdbb4">
              För det första gäller strategiska intressen fundamentala säkerhetspolitiska
              frågor. Men när utskottet skriver att det inte ligger i EU:s strategiska
              intresse att häva embargot, innebär det att det säkerhetspolitiska
              läget skulle kunna påverkas negativt av ett hävande.
            </seg>
            <seg n="4096e95d">
              För det andra är strategiska intressen per definition långsiktiga.
              De ändrar sig inte över natt eller med mindre än en betydande
              politisk och militärpolitisk förändring i Folkrepublikens agerande.
              Det ska alltså till fullständigt fundamentala förändringar i Folkrepublikens
              politik för att EU:s strategiska intressen i det här avseendet
              ska kunna anses ändras.
            </seg>
            <seg n="f94ca87d">
              För det tredje inkluderar begreppet strategiska intressen kärnvapenfrågor.
              Kina bedriver en betydande upprustning av sin kärnvapenarsenal
              och förmåga att med hjälp av missilteknik sända missiler mot grannar
              och mot västländer.
            </seg>
            <seg n="73a57319">
              För det fjärde varken hanterar eller kan EU hantera strategiska
              intressen på egen hand. Det måste närmast per definition ske tillsammans
              med USA.
            </seg>
            <seg n="8f99bd84">
              Formuleringen som utskottsmajoriteten använder innebär alltså
              att frågan om vapenembargot måste hanteras gemensamt med USA,
              som i praktiken garanterar Taiwans säkerhet.
            </seg>
            <seg n="91975854">
              Det är alltså i själva verket så att utskottets formulering skriver
              fast riksdagen i att vapenembargot mot Folkrepubliken Kina varken
              kan eller ska hävas med mindre än att dessa strategiska intressen
              förändras. Jag tolkar det som en formulering som inte går att
              komma runt. Punkt slut.
            </seg>
            <seg n="cfa8eb36">
              Låt mig sedan också säga att debatten om vapenembargot inte handlar
              om vapenförsäljning från Sverige, som Kent Härstedt nu dessvärre
              sade i debatten, utan det handlar om den politiska signal som
              ett hävande skulle sända. Att Folkrepubliken Kina är starkt medveten
              om det visade man ju när man samma dag som EU:s toppmöte inledde
              processen mot ett hävande aviserade lagstiftning om automatiskt
              anfall mot Taiwan om landet skulle hävda självständighet.
            </seg>
            <seg n="992221cb">
              Det grundläggande problemet här var också att Folkrepubliken
              Kina ansåg sig själv ha rätten att bedöma när och om Taiwan skulle
              anses hävda självständighet. Det var en helt oacceptabel signal
              från Beijings sida.
            </seg>
            <seg n="e5905487">
              EU ska inte heller ägna sig åt att på något sätt sända signaler
              till Kina att de mänskliga rättigheterna är på en acceptabel nivå
              och har förbättrats tillräckligt eller att något som helst hot
              mot grannar accepteras.
            </seg>
            <seg n="82e67d16">
              Låt mig dock säga att jag delar den beskrivning som här har givits
              om läget i Folkrepubliken Kina. Det finns dock en skillnad. Jag
              menar att är olyckligt att hävda att utskottsmajoritetens formulering
              är otydlig, i stället för att understryka hur överkörd regeringen
              i dag blir. Det får inte försvaga budskapet till regeringen att
              riksdagen avvisar det sätt som regeringen hanterat hela frågan
              om vapenexportembargot på.
            </seg>
            <seg n="a5a8954b">
              Summa summarum, herr talman: Den formulering som utrikesutskottet
              i dag levererar skriver fast riksdagen och därmed också regeringen
              i att det strider mot EU:s strategiska intressen att vapenexportembargot
              hävs. Det är en oerhört tydlig och långtgående formulering, och
              jag kan till och med undra om majoriteten insett hur långt man
              här har gått. Det tycker jag tillgodoser min motion, som för övrigt
              inte tillgodoses i reservationen.
            </seg>
          </u>
          <note type="speaker" n="2c93b4a0">
            Anf. 164 KENT HÄRSTEDT (s) replik:
          </note>
          <u who="kent_harstedt_364532" xml:id="i-c30220609d9ee602-1" n="e663eba6">
            <seg n="cb2a7291">
              Herr talman! Först och främst får jag väl utgå från att det är
              Gunilla Carlsson som talar för Moderaterna. Med Sten Tolgfors
              beskrivning här kan det vara intressant att höra om Moderaterna
              ändrar inriktning och egentligen inte står bakom ett-Kina-politiken
              längre utan förespråkar ett självständigt Taiwan. Det är ju precis
              vad Sten Tolgfors har sagt i talarstolen. Det skulle i så fall
              vara en helt ny linje för Moderaterna. Det kan vara intressant
              att få det klarlagt för protokollet och för kammaren, om det är
              det Sten Tolgfors står för och om det också är Moderaternas nya
              linje.
            </seg>
            <seg n="a8a7d1b3">
              Jag vet hur upphetsad Sten Tolgfors blev efter vår behandling
              och hur han försökte väcka intresse för behandlingen av den här
              frågan. Vi som jobbar med de här frågorna i utrikesutskottet tycker
              nog inte att detta är en så drastisk förändring. Vi har haft en
              väldigt konstruktiv dialog, som vi ofta har i utrikesutskottet.
              Vi försöker hitta gemensamma linjer. Inte så sällan har vi olika
              nyanser i relation till regeringen, och jag tycker att vi har
              hittat en bra och balanserad linje i det här avseendet som väl
              tillgodoser en stor majoritet i utrikesutskottet, som består av
              såväl moderater som socialdemokrater.
            </seg>
            <seg n="1d6aeaf3">
              Vad jag tror är viktigt är att man inte skriver fast sig för
              all framtid, utan att man har en bedömning som gäller för nu och
              att man därmed också kan se att en utveckling kan ske inom Europeiska
              unionen där kriterier kan bli tydliga för vad vi förväntar oss
              för att man ska kunna vara aktuell för de här frågorna. Det är
              inte Kina i dag.
            </seg>
          </u>
          <note type="speaker" n="f07b3ee3">
            Anf. 165 STEN TOLGFORS (m) replik:
          </note>
          <u who="sten_tolgfors_5e6cfb" xml:id="i-cbb85c1010f688b2-1" n="3a725aee">
            <seg n="7b38797f">
              Herr talman! Nu trillade polletten ned hos Kent Härstedt, och
              det var intressant. Han invände dock inte i sak mot någonting
              i innebörden av uttrycket strategiska intressen, som jag här redovisade,
              vilket torde vara den vedertagna tolkningen. Det är vad utskottets
              majoritet har lagt fram för kammaren, och det är så man bör uttolka
              det. Det är också därför som jag accepterar majoritetens formuleringar.
            </seg>
            <seg n="6f819898">
              Kent Härstedt har annars en historia av att bruka landa snett
              när det gäller strategiska frågor i Asien. Han avvisade i den
              här kammaren till exempel att frågan om Nordkoreas kärnvapen skulle
              till FN:s säkerhetsråd, vilket utrikesministern senare körde över
              honom om och i det fallet gav mig fullkomligt rätt i skriftliga
              frågesvar.
            </seg>
            <seg n="d88b3cad">
              Moderaterna står självklart bakom ett-Kina-politiken. Vi står
              dock självklart inte bakom att Kent Härstedt tar sig friheten
              att stå i talarstolen och öppna för tolkningar om att Taiwan skulle
              kunna vara en del av Fastlands-Kina. Taiwan har aldrig tillhört
              Folkrepubliken Kina. Jag vill fråga Kent Härstedt: När har Folkrepubliken
              Kina annars haft kontroll över territoriet Taiwan?
            </seg>
            <seg n="0666569e">
              Själva poängen med en ett-Kina-politik är att vi uttolkar den
              inte. Man må anse olika saker på olika sidor i politiken, och
              i sundet, men vi står bakom en ett-Kina-politik. Men Kent Härstedt
              öppnade här för en tolkning som jag tror är oerhört farlig att
              börja göra, det vill säga att Taiwan skulle omfattas av eller
              vara en del av Fastlands-Kina. Så är ju inte fallet.
            </seg>
          </u>
          <note type="speaker" n="faeffc02">
            Anf. 166 KENT HÄRSTEDT (s) replik:
          </note>
          <u who="kent_harstedt_364532" xml:id="i-c30220609d9ee602-2" n="e663eba6">
            <seg n="40ee8c9a">
              Herr talman! Då har vi väl fått det ganska klart. Det var intressant
              att få det klart och tydligt: Taiwan är inte en del av Folkrepubliken
              Kina och är alltså att betrakta som ett självständigt land, som
              moderaten Sten Tolgfors sade. Det måste glasklart kunna tolkas
              som en ny linje från Moderaternas sida. Jag får väl tro att du
              då representerar Moderaterna i stort i den frågan. Det har jag
              inte hört någon tidigare säga i alla fall.
            </seg>
            <seg n="05796994">
              Tvärtom är Sten Tolgfors själv den som brukar ta till brösttoner
              som gör att han ibland hamnar snett i olika debatter vad gäller
              Öst- och Sydöstasien.
            </seg>
            <seg n="ecb01813">
              Nu är det inte Nordkorea vi diskuterar i dag, utan det är krigsmaterielexporten
              och frågan om krigsmaterielexporten vad gäller Kina och Taiwan.
              Där vill jag nog inte komma så långt bort ifrån den linje som
              vi har landat i gemensamt, med en gemensam skrivning.
            </seg>
            <seg n="a6a0c969">
              Vi socialdemokrater tog initiativ till att vi skulle skriva oss
              samman. Det var vår ordförande Urban Ahlin som lyfte upp frågan,
              och Moderaterna hörsammade tillsammans med Vänsterpartiet att
              vi skulle skriva oss ihop i den här frågan. Det var inte en sinkadus,
              eller så att vi halkade med, utan vi tog initiativet till att
              göra den här skrivningen.
            </seg>
            <seg n="621bd10d">
              Från vår sida finns det ingenting att skämmas för i den här frågan.
              Jag är inte så säker på att det finns så goda skäl för Sten Tolgfors
              att slå sig för bröstet och öppna champagneflaskorna när han går
              ut från kammaren. Det är faktiskt vi som har tagit initiativ till
              den här gemensamma skrivningen.
            </seg>
          </u>
          <note type="speaker" n="6c380d86">
            Anf. 167 STEN TOLGFORS (m) replik:
          </note>
          <u who="sten_tolgfors_5e6cfb" xml:id="i-cbb85c1010f688b2-2" n="3a725aee">
            <seg n="916192ed">
              Herr talman! Jag höll på att säga att alla i kammaren som förstod
              vad Kent Härstedt just sade kan räcka upp en hand.
            </seg>
            <seg n="80c7ea83">
              Här har utrikesutskottet lagt en skrivning till kammaren som
              jag läser upp, och jag gör en vedertagen tolkning av vad strategiska
              intressen betyder. Kent Härstedt har ingenting att invända, men
              han är ändå emot det jag säger.
            </seg>
            <seg n="85c6bd61">
              Jag vill dock säga att det Kent Härstedt nu gav sig in på är
              synnerligen farligt och synnerligen allvarligt. Att föra den typen
              av resonemang om ett-Kina-politiken som Kent här gör har konsekvenser
              utanför denna kammare. Jag har icke sagt att Taiwan är ett självständigt
              land, som Kent Härstedt hävdar att jag har gjort. Jag ber alla
              att gå tillbaka till protokollet och titta.
            </seg>
            <seg n="6d97371f">
              Det jag säger är att Taiwan aldrig har omfattats av Folkrepubliken
              Kina. De har aldrig haft kontroll över det territoriet. Det är
              en annan sak.
            </seg>
            <seg n="4d1968b1">
              Det jag säger är att man ska vara oerhört försiktig när man i
              talarstolen i riksdagen gör uttolkningar av vad begreppet ett-Kina-politiken
              innebär. Där var Kent Härstedt ute och cyklade. Det var han också
              för ett par år sedan när det gällde kärnvapenfrågan i Nordkorea,
              som han inte tyckte hörde hemma i säkerhetsrådet. Men det tyckte
              den dåvarande utrikesministern Anna Lindh.
            </seg>
          </u>
          <note n="f6544339">
            Överläggningen var härmed avslutad.
          </note>
          <note n="dbfa2df1">
            14 § Bordläggning
          </note>
          <note n="657b8a89">
            Anmäldes och bordlades
          </note>
          <note n="929b9843">
            15 § Anmälan om frågor för skriftliga svar
          </note>
          <note n="7bed267d">
            Anmäldes att följande frågor för skriftliga svar framställts
          </note>
          <note n="d63232d6">
            den 15 juni
          </note>
          <note n="e21cae6f">
            Rolf Gunnarsson
          </note>
          <note n="a58b83cd">
            Helene Petersson
          </note>
          <note n="790d9f96">
            Sermin Özürküt
          </note>
          <note n="8fee7f98">
            Maria Hassan
          </note>
          <note n="391c1e40">
            Mats Einarsson
          </note>
          <note n="8971d086">
            Gudrun Schyman
          </note>
          <note n="8971d086">
            Gudrun Schyman
          </note>
          <note n="1b82c6cc">
            Frågorna redovisas i bilaga som fogats till riksdagens snabbprotokoll
            tisdagen den 13 september.
          </note>
          <note n="c4187bdf">
            16 § Anmälan om skriftliga svar på frågor
          </note>
          <note n="b877cb22">
            Anmäldes att skriftliga svar på följande frågor inkommit
          </note>
          <note n="949c67e1">
            den 14 juni
          </note>
          <note n="81da9ad3">
            Lars-Ivar Ericson
          </note>
          <note n="cfc9da43">
            Birgitta Ohlsson
          </note>
          <note n="c12d8438">
            Gunnar Nordmark
          </note>
          <note n="beaa3c1e">
            Martin Andreasson
          </note>
          <note n="d63232d6">
            den 15 juni
          </note>
          <note n="aaa6439e">
            Cecilia Widegren
          </note>
          <note n="ec2f1dbc">
            Liselott Hagberg
          </note>
          <note n="67e785f0">
            Tobias Billström
          </note>
          <note n="dba7f31b">
            Viviann Gerdin
          </note>
          <note n="81da9ad3">
            Lars-Ivar Ericson
          </note>
          <note n="f55f7701">
            Tobias Krantz
          </note>
          <note n="c32116d6">
            Johan Pehrson
          </note>
          <note n="d862c84c">
            Bengt-Anders Johansson
          </note>
          <note n="dba7f31b">
            Viviann Gerdin
          </note>
          <note n="bdd6ad57">
            Ingegerd Saarinen
          </note>
          <note n="0b0f9ac5">
            Joe Frans
          </note>
          <note n="e2402c28">
            Staffan Danielsson
          </note>
          <note n="941ff3bd">
            Rigmor Stenmark
          </note>
          <note n="74fe1757">
            Cecilia Wikström
          </note>
          <note n="e15bfbfc">
            Erling Bager
          </note>
          <note n="7ed8feec">
            Jörgen Johansson
          </note>
          <note n="9691b144">
            Karin Granbom
          </note>
          <note n="2ab0b14d">
            Anne-Marie Ekström
          </note>
          <note n="26572b95">
            trafficking
          </note>
          <note n="7eb69675">
            Yilmaz Kerimo
          </note>
          <note n="13ef0f9d">
            Ewa Björling
          </note>
          <note n="dba7f31b">
            Viviann Gerdin
          </note>
          <note n="1397782c">
            Carl B Hamilton
          </note>
          <note n="961004d5">
            Harald Nordlund
          </note>
          <note n="790d9f96">
            Sermin Özürküt
          </note>
          <note n="961004d5">
            Harald Nordlund
          </note>
          <note n="dbc11fe2">
            Hans Backman
          </note>
          <note n="c12d8438">
            Gunnar Nordmark
          </note>
          <note n="644d70fd">
            Lena Adelsohn Liljeroth
          </note>
          <note n="7024b181">
            Anne Marie Brodén
          </note>
          <note n="03bb1b12">
            Ewa Thalén Finné
          </note>
          <note n="37a0317e">
            Alice Åström
          </note>
          <note n="04abb3ca">
            Mona Jönsson
          </note>
          <note n="b9d19508">
            Lars Johansson
          </note>
          <note n="84f7c9e2">
            Krister Örnfjäder
          </note>
          <note n="065d408b">
            Lars Wegendal
          </note>
          <note n="cfc9da43">
            Birgitta Ohlsson
          </note>
          <note n="96b3d85b">
            Veronica Palm
          </note>
          <note n="bdd6ad57">
            Ingegerd Saarinen
          </note>
          <note n="941ff3bd">
            Rigmor Stenmark
          </note>
          <note n="658b2695">
            Ulla Hoffmann
          </note>
          <note n="f1c56098">
            Ragnwi Marcelind
          </note>
          <note n="e3728092">
            Gustav Fridolin
          </note>
          <note n="d955c6ae">
            Sven Bergström
          </note>
          <note n="f1c56098">
            Ragnwi Marcelind
          </note>
          <note n="03bb1b12">
            Ewa Thalén Finné
          </note>
          <note n="4f1e561b">
            Svaren redovisas i bilaga som fogats till riksdagens snabbprotokoll
            tisdagen den 13 september.
          </note>
          <note n="d6a1f003">
            17 § Kammaren åtskildes kl. 19.29.
          </note>
          <note n="f8a5369d">
            Förhandlingarna leddes
          </note>
          <note n="498a5548">
            /Monica Gustafson
          </note>
        </div>
      </body>
    </text>
  </TEI>
</teiCorpus>
