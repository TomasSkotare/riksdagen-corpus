<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--29</head>
          <docDate when="2004-11-15">2004-11-15</docDate>
        </div>
      </front>
      <body>
        <div>
          <note n="944ffa10">
            ﻿
          </note>
          <note n="3feb6d99">
            Riksdagens protokoll
          </note>
          <note n="2db31455">
            2004/05:29
          </note>
          <note type="date" n="5dc7350e">
            Måndagen den 15 november
          </note>
          <note n="67f30247">
            Kl. 12:00 - 20:21
          </note>
          <note n="49b4019e">
            1 § Justering av protokoll
          </note>
          <note n="47a350d8">
            Justerades protokollen för den 8 och 9 november.
          </note>
          <note n="773f2645">
            2 § Anmälan om fördröjt svar på interpellation
          </note>
          <note n="e87b794d">
            Till riksdagen hade inkommit följande skrivelse:
          </note>
          <note n="5661caca">
            Interpellation 2004/05:129
          </note>
          <note n="46bfe7e5">
            Interpellation 2004/05:129 av Lars Ohly (v) om anfallet på Falluja
          </note>
          <note n="df16c076">
            Interpellationen kommer att besvaras tisdagen den 23 november
            2004.
          </note>
          <note n="23c04411">
            Skälet till dröjsmålet är resor.
          </note>
          <note n="8c876c1c">
            Per Thöresson
          </note>
          <note n="e7b77136">
            3 § Svar på interpellation 2004/05:90 om palestinska barns och
            ungdomars situation
          </note>
          <note type="speaker" n="c3ec8ab7">
            Anf. 1 Utrikesminister LAILA FREIVALDS (s):
          </note>
          <u who="unknown" xml:id="i-f095e3d3925586b9-0" n="1c54e1d9">
            <seg n="37859801">
              Fru talman! Mariam Osman Sherifay har frågat vad jag och den
              svenska regeringen, även inom EU, gör för att hjälpa palestinska
              barn till ett bättre liv.
            </seg>
            <seg n="afac2407">
              Låt mig först säga att jag till fullo delar Mariam Osman Sherifays
              oro för barnens och ungdomarnas situation i de ockuperade palestinska
              områdena. Halva den palestinska befolkningen är under 18 år och
              alltså barn enligt barnkonventionens definition. De palestinska
              barnen är en särskilt utsatt grupp vars förhållanden försämras.
              Den traumatiska livssituation som barnen växer upp under riskerar
              att påverka dem för livet med de konsekvenser det får för regionens
              framtid.
            </seg>
            <seg n="ca02089d">
              Drygt 640 palestinska barn har dödats och mer än 12 000 skadats
              sedan den andra intifadans utbrott i september 2000. Men vi måste
              minnas att också israeliska barn drabbas. Under samma tid har
              ca 105 israeliska barn dödats och omkring 2 000 skadats. Allt
              detta är ett oacceptabelt lidande som måste få ett slut.
            </seg>
            <seg n="c1d69c27">
              Utegångsförbud, avspärrningar och separationsbarriären försvårar
              också barns tillgång till hälsovård och skolor. De talrika folkrättsstridiga
              husförstörelserna blir för de unga också en traumatisk barndomsupplevelse
              att bära med sig in i vuxenlivet.
            </seg>
            <seg n="2b1ed293">
              Under de senaste tre åren har den palestinska bruttonationalprodukten
              halverats och den kraftigt ökande fattigdomen har särskilt drabbat
              barnen.
            </seg>
            <seg n="4239c704">
              Ett av problemen är att Israel inte anser att FN:s barnkonvention
              är tillämplig i de ockuperade områdena. Detta strider mot en av
              konventionens grundprinciper om att den ska vara tillämplig på
              alla barn under det relevanta landets jurisdiktion.
            </seg>
            <seg n="afe14036">
              Sedan länge utgör stödet till palestinska barn och ungdomar en
              svensk profilfråga. Sverige har sedan 1994 stött utarbetandet
              av en nationell palestinsk handlingsplan för att tillmötesgå och
              hantera barnens situation och främja deras rättigheter och behov.
              I takt med att barnens situation förvärrats har vi ytterligare
              aktiverat oss för att stödja de palestinska barnen. Låt mig ge
              några aktuella exempel på svenska initiativ.
            </seg>
            <seg n="e88529b0">
              I oktober 2003 genomfördes ett seminarium i Helsingfors om de
              palestinska barnens situation. Syftet med seminariet var att ställa
              de palestinska barnens utsatta situation i fokus. Målgruppen var
              svenska beslutsfattare, myndigheter och enskilda organisationer.
            </seg>
            <seg n="3a89f714">
              I juni 2004 genomförde FN:s flyktingorgan för palestinska flyktingar,
              UNRWA, årets första givar- och värdlandsmöte i Genève. Vanligtvis
              hålls dessa möten i Amman, och syftet med denna geografiska lokalisering
              var att få ökad internationell uppmärksamhet kring UNRWA:s verksamhet
              och aktuella problem. Sverige stod som arrangör för ett av de
              seminarier som ägde rum i samband med mötet, Promoting the Wellbeing
              of the Palestinian Child. I sammanhanget kan nämnas att Sverige
              är den tredje största bidragsgivaren till UNRWA med ett stöd som
              årligen uppgår till ca 200 miljoner kronor.
            </seg>
            <seg n="222fc2cb">
              Sverige har i flera år varit en av de största statliga givarna
              till den internationella Röda Kors-kommittén, ICRC. I år bidrar
              Sverige med ungefär 15 miljoner kronor till ICRC:s humanitära
              insatser på de ockuperade palestinska områdena.
            </seg>
            <seg n="669a70b0">
              Sida planerar att genom biståndet till Västbanken och Gaza ytterligare
              prioritera projekt som har barn och ungdomar som målgrupp. Denna
              målsättning står i fokus i arbetet med en ny landstrategi för
              Västbanken och Gaza för 2005 som nu håller på att utarbetas.
            </seg>
            <seg n="37717170">
              Jag vill också framhålla den viktiga insats som de svenska humanitära
              organisationerna gör delvis med stöd av biståndsmedel.
            </seg>
            <seg n="a1a3586f">
              Om freden ska få en chans måste barnen vinnas för dess sak. Det
              är barnen som ska växa upp till morgondagens medborgare och ledare
              det gäller både palestinier och israeler. Det är de som måste
              övertygas om fredens fördelar trots den svåra situation i vilken
              de nu lever. När vi satsar på barnen är det både en humanitär
              förpliktelse och ett fredsbyggande.
            </seg>
            <seg n="10075a1e">
              Jag kan mot denna bakgrund försäkra Mariam Osman Sherifay att
              palestinska barns och ungdomars situation kommer att förbli en
              högt prioriterad svensk angelägenhet.
            </seg>
          </u>
          <note type="speaker" n="ac29ce98">
            Anf. 2 MARIAM OSMAN SHERIFAY (s):
          </note>
          <u who="unknown" xml:id="i-f095e3d3925586b9-1" n="1c54e1d9">
            <seg n="0996dc02">
              Fru talman! Tack för svaret, utrikesministern. Jag uppskattar
              att ministern tar situationen för palestinska barn och ungdomar
              på allvar. Jag uppskattar särskilt att det är högt prioriterat
              för regeringen.
            </seg>
            <seg n="d5571952">
              Jag har interpellerat utrikesministern efter att ha tagit del
              av Rädda Barnens rapport En dag i fängelse lika lång som ett år
              . Rapporten återger vad palestinska barn och ungdomar berättar
              om de grova kränkningar som de utsatts för.
            </seg>
            <seg n="b441c89e">
              Fru talman! Sedan det palestinska upproret, intifadan, inleddes
              mot Israels ockupation den 28 september år 2000 har den israeliska
              militären gripit och fängslat mer än 2 000 palestinska barn. Barnen
              är i åldrarna 1218 år.
            </seg>
            <seg n="ee77241f">
              En stor del av de palestinska barnen på Västbanken och i Gaza
              tvingas uppleva en vardag full av våld och oroligheter. Utegångsförbud,
              begränsad rörelsefrihet och angrepp från den israeliska armén
              skapar otrygghet och utsatthet. Konflikten gör också att palestinska
              barn förnekas rätten till utbildning, sjukvård, lek och utveckling
              i en trygg miljö. Ca 60 % av den palestinska befolkningen lever
              dessutom under FN:s fattigdomsgräns.
            </seg>
            <seg n="365aefd6">
              Enligt den israeliska militärlagen betraktas ett palestinskt
              barn endast som minderårigt upp till 16 år. Den vanliga 18-årsgränsen,
              som också finns i barnkonventionen, gäller endast för barn som
              är israeliska medborgare.
            </seg>
            <seg n="99e7ea0c">
              Fru talman! Här bryter Israel mot barnkonventionen. Vi kan inte
              ha en barnkonvention och olika tolkningar.
            </seg>
            <seg n="96113221">
              Under första hälften av 2003 har den palestinska barnrättsorganisationen
              DCI, Defense for Children International, Palestine Section, kunnat
              notera en dramatisk ökning av antalet arresterade barn. Barnen
              som gripits står ofta anklagade för att ha kastat sten för ett
              år sedan eller ännu längre tillbaka. De arresterade barnen kommer
              alla från de större palestinska städerna. Många barn har sin hemort
              i Hebron där en israelisk bosättargrupp slagit sig ned och ockuperat
              hjärtat av den gamla staden.
            </seg>
            <seg n="417c4193">
              Fru talman! Det är en markant ökning av antalet gripanden. Det
              har också inträffat det senaste året i städerna Tulkarm och Qalqilja
              där Israel håller på att bygga separationsmuren.
            </seg>
            <seg n="c6dd31d6">
              Enligt barnens advokat Khaled Quzmar grips närmare 100 barn av
              soldater varje år. När rapporten skrevs befann sig 350 palestinska
              barn i israeliska fängelser. Den siffran ökar hela tiden. De här
              barnen är alla i åldrarna 1218 år. Majoriteten är pojkar. De flesta
              av pojkarna vågar inte berätta att de utsatts för sexuella övergrepp,
              säger Khaled Quzmar. De är livrädda för att det ska komma ut till
              andra, något som soldaterna känner till.
            </seg>
            <seg n="d5616eb1">
              Khaled Quzmar berättar om fall där barn har gått med på att bli
              kollaboratörer för att soldaterna inte ska låta våldförandet bli
              känt i barnets närmaste krets hemma i bostadsområdet eller byn.
            </seg>
          </u>
          <note type="speaker" n="5809816e">
            Anf. 3 KALLE LARSSON (v):
          </note>
          <u who="kalle_larsson_17fa7c" xml:id="i-c3de238d7feabc13-0" n="f97ef146" next="i-d63bb935393e223d-0">
            <seg n="ac3feaf9">
              Fru talman! Jag uppskattar såväl att frågan har ställts som att
              vi i dag får ett svar, för det gäller angelägenheter som berör
              många av oss ganska djupt.
            </seg>
            <seg n="96822700">
              Jag vill inleda med att säga att det ju inte är någon enkel situation
              som vi talar om. Det är inte någon mild kritik som Rädda Barnen
              för fram utan tvärtom en ganska tydlig och kraftfull kritik. Låt
              mig citera följande som Rädda Barnen skriver:
            </seg>
          </u>
          <note n="c2cc3837">
            Israels occupation of the Palestinian territories continues to
            have a negative impact on childrens lives: closures, curfews and
            the resulting denial of freedom of movement violate their rights
            on a daily basis.
          </note>
          <u who="kalle_larsson_17fa7c" xml:id="i-d63bb935393e223d-0" n="f97ef146" prev="i-c3de238d7feabc13-0">
            <seg n="c849316c">
              Den israeliska ockupationen av de palestinska områdena fortsätter
              att ha en negativ påverkan på barns liv. Undantagstillstånd och
              de därmed följande begränsningarna i friheten att röra sig kränker
              deras rättigheter dagligen.
            </seg>
            <seg n="5236dd77">
              Rädda Barnen fortsätter:
            </seg>
            <seg n="bf4e907d">
              Barn ser muren som ett hinder, som ett fängelse, som skiljer
              dem från deras familjer och vänner.
            </seg>
            <seg n="0473fe96">
              Det är många, inte bara barn, som upplever den israeliska ockupationen
              av de palestinska områdena som ett brott mot folkrätten. Jag vill
              ha ett tydligt och klart svar i dag om det också är den svenska
              regeringens ståndpunkt. Många av oss upplever denna ockupation
              som ett brott mot barnkonventionen. Låt mig be om ett tydligt
              och klart svar också på frågan om den israeliska ockupationen
              kränker barnkonventionen.
            </seg>
            <seg n="bafda916">
              Det är värt att notera att man använder the wall , muren, som
              begrepp i Rädda Barnens rapport medan det relativt nyligen påhittade
              ordet separationsbarriären används av utrikesministern. Av vilket
              skäl använder man ett annat begrepp än det som tydligast talar
              om vad det handlar om: en mur som är lika förskräcklig och kringgärdad
              med lika mycket förtryck och våld som den som en gång delade Europa
              i öst och väst? Av vilken anledning vill man använda ett annat
              begrepp? Jag tror inte att det bara är en felskrivning eftersom
              man använder ett så avsevärt mer komplicerat begrepp. Det tar
              längre tid att skriva, och det är dessutom i allt väsentligt påhittat.
            </seg>
            <seg n="49c760f3">
              Det som frågan handlar om i dag är inte de saker som nämns som
              goda insatser. De välkomnas. Vi noterar att den svenska regeringen
              gör en hel del insatser för att förbättra situationen för de palestinska
              barnen, men den här situationen kommer ju inte att lösas om inte
              konflikten löses. Därför är det också värdefullt att få ett tydligt
              ställningstagande. Är utrikesministern beredd att bidra till en
              bojkott av den israeliska regimen? Det är en åtgärd som kraftfullt
              och tydligt skulle visa att den svenska regeringen har valt sida
              i den här konflikten. Även om det pågår kränkningar på båda sidor,
              även om barn, ungdomar och andra människor dör, såväl av israelisk
              härkomst som av palestinsk, är det nämligen värt att notera att
              det här finns en part som ockuperar och en som är ockuperad. Här
              finns det en angripare, och här finns det en försvarare. Inte
              minst därför skulle jag gärna vilja ha svar på frågan om ministern
              är beredd att agera för en bojkott, en tydlig och kraftfull markering
              av att det är konflikten som behöver lösas, och det är den israeliska
              ockupationen som villkorslöst måste upphöra.
            </seg>
          </u>
          <note n="219bb5e9">
            Children see the Wall as an obstruction, like a prison that separates
            them from friends and family.
          </note>
          <note type="speaker" n="f38f8cb6">
            Anf. 4 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-4664ecbad001677f-0" n="219961d8">
            <seg n="a646a7b2">
              Fru talman, utrikesministern och debattdeltagare! Det är en väldigt
              viktig fråga som här lyfts fram, och när det gäller barns rättigheter
              har utrikesministern här redogjort för det humanitära bistånd
              som Sverige ger. Det är väldigt viktigt och värdefullt, men det
              är ändå oerhört viktigt att i olika kontakter med ockupationsmakten
              Israel föra fram barnkonventionen och de här barnens rättigheter.
              Jag undrar på vilka sätt och i vilka forum som Sverige väljer
              att lyfta fram de här barnens situation. Gjorde exempelvis utrikesminister
              Laila Freivalds det vid sitt besök i Israel, och på vilka sätt
              markerar vi återupprepat att det är oacceptabelt att de palestinska
              barnen av ockupationsmakten Israel inte omfattas av barnkonventionen?
              På vilket sätt lyfter vi fram och tar upp detta?
            </seg>
            <seg n="28c43b65">
              Jag vill vidare ta upp en frågeställning. Enligt internationell
              folkrätt har en ockupationsmakt, i det här fallet Israel, ansvaret
              för den befolkning som är ockuperad. Lite grann kan jag känna
              att omvärlden, däri Sverige inräknat, faktiskt finansierar ockupationen.
              Det är omvärlden som finns till och möjliggör det palestinska
              folkets överlevnad genom till exempel UNRWA, matpaket och olika
              internationella insatser.
            </seg>
            <seg n="70ed3e96">
              Det har från Sida funnits en vilja att flytta fokus från humanitärt
              bistånd till det som egentligen är det palestinska folkets grundproblem,
              nämligen ockupationen, och att flytta fokus från humanitärt bistånd
              till att Israel respekterar internationell rätt. Det är ju inte
              bara när det gäller barnkonventionen som ockupationsmakten Israel
              bryter mot internationell rätt. Det är ju också den fjärde Genèvekonventionen
              och alla de internationella folkrättskonventioner som rör den
              här frågan som man bryter mot.
            </seg>
            <seg n="2b728c8e">
              Det är oerhört viktigt att vi kanske också flyttar fokus och
              ser till att ockupationen upphör, för det är den som är grundproblemet.
              I den situation som vi står i just nu politiskt tror jag att det
              är oerhört viktigt att omvärlden agerar kraftfullt för att stödja
              den svaga sidan, nämligen det ockuperade folket palestinierna.
              Utan att omvärlden stöttar palestinierna kommer man inte att kunna
              förhandla med den israeliska parten på ett sätt som fungerar.
              Israel har ju alltid valt sin förhandlingspart, och man har sagt
              att man inte har kunnat förhandla med Yasir Arafat. Man har även
              vägrat att förhandla med ett antal premiärministrar därför att
              de inte har gjort det som Israel vill. De har inte gått med på
              Israels diktat.
            </seg>
            <seg n="97dde1e7">
              Det är också väldigt uppenbart när man tittar på det som händer
              på de ockuperade områdena vad Israel är ute efter, nämligen att
              behålla centrala delar av Västbanken och även östra Jerusalem.
              Det räcker att titta på bosättningarna, på alla vägar som byggs
              och på den mur som uppförs. Allt detta är också i strid med folkrätten.
            </seg>
            <seg n="4d072079">
              Vad anser utrikesminister Laila Freivalds vara nödvändigt för
              omvärlden att göra för att se till att Israel respekterar internationell
              folkrätt och inte fortsätter att bygga muren utan faktiskt river
              ned den och ser till att bosättningarna inte bara i Gaza utan
              även på Västbanken försvinner?
            </seg>
          </u>
          <note type="speaker" n="f939c0fd">
            Anf. 5 Utrikesminister LAILA FREIVALDS (s):
          </note>
          <u who="unknown" xml:id="i-f095e3d3925586b9-2" n="1c54e1d9">
            <seg n="986ed1e4">
              Fru talman! Den beskrivning som Mariam Osman Sherifay ger av
              situationen för barnen i det palestinska området är bra, för i
              den tas mycket av de oerhört allvarliga konsekvenser som situationen
              i det palestinska området har för barnen upp. Det var viktiga
              exempel som Mariam Osman Sherifay här förde fram. De ger en god
              bild av den svåra situationen.
            </seg>
            <seg n="69bc841c">
              Kalle Larsson frågar om ockupationen strider mot barnkonventionen
              och mot folkrätten. Det har väldigt tydligt kommit fram vilken
              ståndpunkt Sverige har. Vi anser att byggandet av bostäder och
              av en mur, ett stängsel och en barriär på ockuperat område strider
              mot folkrätten. Sverige var ju det enda EU-land som stödde palestiniernas
              talan i den internationella domstolen när den frågan skulle prövas.
              Domstolens ambition var att muren skulle rivas, och det är också
              EU:s och Sveriges uppfattning.
            </seg>
            <seg n="581b8132">
              Kalle Larsson undrar varför jag kallar det för en barriär och
              inte en mur. Det gör jag naturligtvis därför att det är både en
              mur och ett stängsel. Det är en mindre del som är mur och en större
              del som är stängsel. Det sammanfattande uttrycket barriär är internationellt
              antaget det är en barriär.
            </seg>
            <seg n="df0de78d">
              Kalle Larsson frågar mig om jag är beredd att bidra till en bojkott
              av Israel. Samtidigt säger Kalle Larsson att det viktiga är att
              lösa konflikten. Det är klart att om man tror att man kan lösa
              den här konflikten genom att bojkotta Israel, då kan man ju förorda
              det. Jag delar inte den uppfattningen.
            </seg>
            <seg n="95293df3">
              Jag tror att det krävs helt andra åtgärder för att lösa den här
              konflikten. Det krävs ett engagemang från det omgivande världssamfundet,
              från EU, USA, FN, kvartetten där ju också Ryssland ingår och den
              omgivande arabvärlden. Alla måste bidra och sätta tryck på båda
              parterna för att få fredsprocessen i gång igen och få en slutlig
              lösning som leder till en självständig palestinsk stat.
            </seg>
            <seg n="4d0e0ff6">
              Yvonne Ruwaida undrar om jag tar upp frågan om barnens situation
              i Palestina och barnkonventionen vid mina besök i Israel. Naturligtvis
              gör jag det, liksom över huvud taget situationen och konsekvenserna
              av ockupationen och senare konsekvenserna av barriärbyggandet,
              som isolerar människor, och den effekt som det har på det palestinska
              samhället med bruttonationalprodukten halverad. Det säger sig
              självt vilka konsekvenser det naturligtvis får. Det är självklart
              en fråga som jag tar upp med israeler.
            </seg>
            <seg n="ef960a8e">
              Påståendet att omvärlden finansierar ockupationen tycker jag
              ändå är lite märkvärdigt. Jag menar att när en humanitär katastrof
              föreligger så är det naturligtvis också vår skyldighet att lindra
              den humanitära katastrofen, samtidigt som vi naturligtvis arbetar
              aktivt och konkret med att påverka parterna för att få en slutlig
              lösning.
            </seg>
            <seg n="78b245d6">
              Den internationella rättsliga frågan har jag redan berört. Den
              är central i sammanhanget, och här har Sverige en hög profil,
              för vi tror att det är viktigt att respektera den internationella
              rätten.
            </seg>
          </u>
          <note type="speaker" n="2eae37b6">
            Anf. 6 MARIAM OSMAN SHERIFAY (s):
          </note>
          <u who="unknown" xml:id="i-f095e3d3925586b9-3" n="1c54e1d9">
            <seg n="3804be37">
              Fru talman! Jag ska berätta om hur en 14-årig palestinsk flicka
              berättar om hur hon upplevde sin situation när hon dömdes till
              fyra månaders fängelse innan hon blev förhörd i 20 dagar i Abu
              Kabir-fängelset. Så här säger hon: Det hände saker i fängelset
              som jag inte kan berätta för min mamma. Jag känner att jag inte
              kan berätta det för någon. Flickan, som heter Sawsan Abu Turki,
              fortsätter: Frågorna haglade över mig från rummets tre hörn. Jag
              blev alldeles snurrig i huvudet. Den fjärde mannen sa inget. Hans
              roll var istället att slå mig. Om jag inte hann titta på den som
              frågan kom från fick jag genast ett slag med kabeln. Det gjorde
              fruktansvärt ont. Efteråt tvingade de mig att skriva på ett intyg
              att jag inte hade blivit misshandlad under förhöret.
            </seg>
            <seg n="87b83b70">
              Under tiden i fängelset satt Sawsan isolerad i en liten mörk
              cell. Det fanns bara en glugg som släppte in lite ljus. Det fanns
              inget att göra i den trånga cellen. Sawsan satt mest och tittade
              ut genom gluggen, fast det fanns inget att se utom fängelsets
              grå murar. Sawsan avslutar intervjun med att säga: Jag kommer
              aldrig att bli bra igen. Men finns det någon som bryr sig? Vem
              skulle vilja hjälpa mig? Bosättarna har soldaterna och den israeliska
              lagen på sin sida, ingen lyssnar på en palestinska. Jag kände
              mig så oerhört förödmjukad, som om vi palestinier inte har något
              värde alls.
            </seg>
            <seg n="23270cba">
              Fru talman! Det här är min hälsning till Sawsan Abu Turki: Jag
              hoppas innerligt att du blir bra igen, Sawsan! Och du Sawsan,
              vi är många som bryr oss! Vi är många som vill hjälpa dig och
              alla andra barn. Jag har lyssnat på dig. Jag har känt lidandet
              och förödmjukelsen, och i dag har ditt budskap nått Sveriges riksdag.
            </seg>
            <seg n="8a865053">
              I torsdags dog palestiniernas legitime ledare Yasir Arafat, en
              ledare som Israels regering inte har velat samarbeta med. Man
              fick ofta höra att det inte fanns någon part att samarbeta med.
            </seg>
            <seg n="c5b6b390">
              Som alla vet är palestiniernas situation i dag mycket värre än
              på länge. Palestinierna drabbas av utegångsförbud, och det finns
              över 200 vägspärrar. Många har fått sina hus förstörda i jakten
              på självmordsbombare som en kollektiv bestraffning, vilket drabbar
              oskyldiga civila. Återigen drabbas barn på ett grymt sätt.
            </seg>
            <seg n="8e487fa2">
              I min hand håller jag Rädda Barnens senaste rapport, Jag saknar
              mitt hus och min rosa klänning . Så här står det om tioåriga Reeham
              Taleb: Jag saknar vårt hus. Och jag saknar min klänning. Den var
              rosa med en liten hatt och väska. Jag hade bara använt den en
              gång. Jag tror aldrig att jag får en så fin klänning igen. Jag
              var bara åtta år men jag kommer ihåg allt som hände, säger Reeham.
              När pappa tyckte att skjutandet kom för nära vårt hus sa han till
              mig och mina fyra bröder att vi skulle hämta våra madrasser och
              gå lugnt nerför trappan, en och en, till min farbrors lägenhet
              på bottenvåningen. Tillsammans trängde de båda familjerna ihop
              sig i husets säkraste rum. Där satt fyra vuxna och 13 barn instängda
              i en vecka. Maten var knapp. Elektriciteten fungerade inte. Ingen
              i rummet vågade använda ficklampa eller tända ett stearinljus,
              för vid minsta ljussken i fönstren kunde soldaterna börja skjuta
              mot huset.
            </seg>
          </u>
          <note type="speaker" n="9291cab8">
            Anf. 7 KALLE LARSSON (v):
          </note>
          <u who="kalle_larsson_17fa7c" xml:id="i-f05e763778f0b884-0" n="f97ef146">
            <seg n="105dfd54">
              Fru talman! Låt mig inledningsvis instämma i den hälsning som
              har sänts i dag av Mariam Osman Sherifay till ett av de barn som
              berättat om sina upplevelser. Det viktigaste vi gör i dag är väl
              trots allt att synliggöra den skräck och den fasa som många barn
              i de palestinska områdena lever i.
            </seg>
            <seg n="1b7486af">
              Jag välkomnar också återigen det tydliga ställningstagandet när
              det gäller de brott mot barnkonventionen och de brott mot folkrätten
              som den israeliska regimen gör sig skyldig till. Att det tydliggörs
              från svensk regering är viktigt. Det är betydelsefullt, därför
              att Sveriges roll, också i den här konflikten, kan vara att spela
              rollen av att tydligt och klart säga vad man anser.
            </seg>
            <seg n="6fe033e3">
              Inte minst av det skälet gör det mig ändå lite konfunderad att
              ministern fortsätter använda begreppet barriär. Javisst, självfallet
              handlar det om en mur och ett stängsel, och man kan sammanfatta
              det i begreppet barriär. Men på samma sätt som den östtyska diktaturregimen
              ville använda begreppet den antifascistiska skyddsbarriären om
              den så kallade Berlinmuren vill den israeliska regimen gärna att
              man använder just begreppet barriär därför att det låter som om
              man hindrar någonting utifrån att komma in i det annars fridfulla
              samhälle som man börjat bygga upp. Begrepp har alltså också politisk
              betydelse, och det är skälet till att trots allt tydligt och klart
              säga att detta är en mur, och den skall rivas.
            </seg>
            <seg n="f012b9ed">
              Avslutningsvis: Argumentationsteknik i all ära, men jag har ju
              inte föreslagit bojkott som den enda lösningen på situationen
              i Palestina. I stället instämmer jag i många av de saker som utrikesministern
              har meddelat, och vi har också många egna förslag. Men det återstår,
              i det inlägg ministern har kvar, att förklara detta: På vilket
              sätt skulle en bojkott av den israeliska apartheidregimen vara
              något negativt för möjligheten att lösa konflikten? Och varför
              förespråkade det socialdemokratiska partiet en bojkott av apartheidstaten
              Sydafrika när man inte är beredd att göra det gentemot Israel?
            </seg>
          </u>
          <note type="speaker" n="e00a22aa">
            Anf. 8 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-4664ecbad001677f-1" n="219961d8">
            <seg n="abfcfa91">
              Fru talman! Mariam Sherifay har här på ett väldigt bra sätt beskrivit
              mitt folks lidande. Tyvärr är det ju så att palestinierna lider,
              har lidit under en väldigt lång tid och har väldigt svåra livsförutsättningar.
              Jag brukar ändå tycka att det är fantastiskt hur många palestinier
              som är hoppfulla, ser framåt och vill bygga någonting positivt
              i den totala misär som man lever i.
            </seg>
            <seg n="d12c69be">
              Men hur ska omvärlden hjälpa palestinierna att nå frihet, mänskliga
              rättigheter och en egen stat enligt internationell rätt? Där måste
              omgivningen gripa in, och det har man inte gjort i tillräckligt
              hög grad. Sverige och EU har väldigt länge valt att bara luta
              sig bakåt och hoppas på att USA ska ingripa.
            </seg>
            <seg n="5d15c653">
              Både Sverige och EU har olika verktyg som man kan använda. Jag
              personligen tror inte på en total bojkott, men jag tror att en
              delvis bojkott är ett sätt. Hur ska vi få Israel att sätta sig
              vid förhandlingsbordet, och hur ska vi få palestinierna att över
              huvud taget kunna ha en förhandlingssituation? Då måste omvärlden
              ställa upp, och det kraftfullt.
            </seg>
            <seg n="17048575">
              I det vakuum som nu har uppstått efter Yasir Arafats död hoppas
              jag verkligen att EU och Sverige tar den här chansen. Ett nytt
              palestinskt ledarskap kommer nämligen aldrig att ha en framtid
              om inte omvärlden ställer upp och ser till att det blir en palestinsk
              stat. Då handlar det inte om en palestinsk stat utifrån vad Sharon
              kan tänka sig 80 % av Västbanken, där 20 % av den värdefulla bördiga
              marken och vattentillgångarna är Israels, och där man delar upp
              Palestina i olika enklaver utan då handlar det om FN-rätt.
            </seg>
          </u>
          <note type="speaker" n="3eaa5626">
            Anf. 9 Utrikesminister LAILA FREIVALDS (s):
          </note>
          <u who="unknown" xml:id="i-f095e3d3925586b9-4" n="1c54e1d9">
            <seg n="8b64b818">
              Fru talman! Jag vill tacka Mariam Osman Sherifay för att hon
              ger en 14-årig palestinsk flicka en röst i Sveriges riksdag. Jag
              tror att det är viktigt att man konkretiserar vad det handlar
              om genom att beskriva de enskilda ödena. Det är först då som man
              förstår vidden av den tragedi som det palestinska folket genomgår.
              Det är också därför som Rädda Barnens rapporter och information
              kring situationen är så viktig. Jag tror att det är först då som
              många människor är beredda att inse vidden av behovet av vårt
              engagemang.
            </seg>
            <seg n="4e59ad81">
              Yvonne Ruwaida har alldeles rätt i att vi antagligen har en möjlighet
              just nu. När det sker förändringar i en låst situation finns det
              en möjlighet om man reagerar på det och utnyttjar de öppningar
              som visar sig för att komma från den låsta situation som man har.
              Jag tror att det finns en möjlighet just nu. Det handlar om de
              faktum att president Arafat är död, att det israeliska parlamentet,
              Knesset, har fattat beslut om att man stöder ett tillbakadragande
              från Gaza och att amerikansk politik kanske kan visa sig vara
              mera aktiv. USA:s medverkan behövs nämligen, inte minst i kvartetten
              där de fyra aktörerna gemensamt har ett ansvar för att säkerställa
              att färdplanen för fred faktiskt sätter i gång. EU är en del av
              dem, och EU har ett ansvar. EU har inte utnyttjat sina möjligheter
              fullt ut. Men nu finns det en möjlighet att verkligen göra det.
            </seg>
            <seg n="fe728297">
              Även Sverige för egen del har en möjlighet att bidra till utvecklingen.
              Jag ser till exempel att Sverige kan medverka genom att erbjuda
              palestinier och israeler som vill ha fred det finns många i båda
              lägren som faktiskt vill ha fred och är beredda att kompromissa
              och medverka till en lösning som är acceptabel för alla en möjlighet
              att mötas. Vi stödde Genèveinitiativet just av det skälet att
              det behövs människor från båda sidor som visar upp konkret för
              folken på båda sidor vad ett slutresultat skulle kunna bli och
              skapa förståelse för det. Det behövs nämligen ett folkligt engagemang
              för freden även inom Israel och på det palestinska området för
              att ledarna så småningom ska kunna mötas i förhandlingar och träffa
              en överenskommelse som accepteras av båda sidor så att man får
              slut på våldet. Det är en viktig uppgift för bland annat Sverige
              att delta i detta överbryggande arbete för att skapa förutsättningar
              för en överenskommelse. Vi måste ta den chans som finns nu. Jag
              tror att det finns samma känsla i många parlament runtom i Europa
              och i världen att det är nu eller aldrig, och det är naturligtvis
              nu som gäller.
            </seg>
          </u>
          <note type="speaker" n="dc1bd1b0">
            Anf. 10 MARIAM OSMAN SHERIFAY (s):
          </note>
          <u who="unknown" xml:id="i-f095e3d3925586b9-5" n="1c54e1d9">
            <seg n="cba94db4">
              Fru talman! Vi vet att det israeliska samhället är svårt traumatiserat
              av självmordsbombningarna. Men svaret får aldrig bli mer våld.
              Det enda förnuftiga är att gå tillbaka till förhandlingsbordet
              så fort palestinierna har valt sin legitima ledare. Om vi ska
              göra slut på detta elände för Sawsan och alla andra barn, både
              palestinska och israeliska barn, måste Sverige och omvärlden öka
              sitt engagemang i fredsarbetet. Sverige och EU måste kraftfullt
              visa att det finns en vilja att sluta upp för att hjälpa palestinierna.
              Sverige och omvärlden måste intensifiera sitt engagemang i fredsarbetet
              och redan nu inleda kontakt med Arafats efterträdare.
            </seg>
            <seg n="34d1db2d">
              Jag kan bara instämma i vad Yvonne Ruwaida och Kalle Larsson
              har sagt. Och jag kan för egen del säga att denna konflikt har
              paralyserat en hel region. Denna konflikt delar världen, försvagar
              FN och göder fundamentalismen på båda sidor. Vi har i dagsläget
              flera fredsplaner Genèveinitiativet, färdplan för fred och ett
              saudiskt förslag. Vad finns mer att säga? Vi har nog med fredsplaner.
              Det är dags för handling. Och än en gång: Tack, utrikesministern,
              för svaret. Jag kommer verkligen att med stort intresse följa
              den svenska regeringens ansträngningar för en fredlig lösning
              i Mellanöstern. Jag uppskattar att palestinska barns och ungdomars
              situation kommer att förbli en högt prioriterad svensk angelägenhet.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="9ca56833">
            4 § Svar på interpellation 2004/05:80 om ombildning av kommunalt
            ägda hyresrätter till bostadsrätter
          </note>
          <note type="speaker" n="c01ff57b">
            Anf. 11 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-6" n="44f43417">
            <seg n="7b039255">
              Fru talman! Nina Lundström har frågat före detta statsrådet Lars-Erik
              Lövdén vilka åtgärder han avser att vidta när det gäller att minska
              handläggningstiden för regeringens prövning av ärenden om undantag
              från tillståndsprövning enligt lagen (2002:102) om allmännyttiga
              bostadsföretag och när regeringen avser att fatta beslut enligt
              nämnda lag för hyresradhusen i östra Skogås. Lundström frågar
              också vilka åtgärder han avser att vidta för att minska de, enligt
              riksdagsledamotens bedömning, orimliga konsekvenserna som lagen
              om allmännyttiga bostadsföretag medför. Interpellationen har överlämnats
              till mig.
            </seg>
            <seg n="a86d2d8f">
              Jag vill inleda med att besvara den sista frågan. Jag tycker
              rent generellt att lagen inte medför orimliga konsekvenser utan
              att den understryker de kommunala bostadsföretagens och bruksvärdessystemets
              betydelse för en fungerande bostadsförsörjning. Syftet är att
              säkerställa tillämpningen av bruksvärdessystemet. Detta är av
              ett generellt intresse för hyresgästers ekonomiska trygghet och
              besittningsskydd. Om det finns synnerliga skäl kan regeringen
              medge undantag från tillståndsprövning även om en försäljning
              kan medföra negativ påverkan på möjligheten att tillämpa bruksvärdesreglerna.
              Möjligheten till undantag finns för att undvika att lagstiftningen
              medför sådana konsekvenser som uppenbart är orimliga. Tillämpningen
              av lagen innebär en prövning av flera motstridiga intressen från
              kommunen och dess bostadsföretag, köpare och allmänhetens intressen
              av en fungerande bostads- och hyresmarknad.
            </seg>
            <seg n="99a22190">
              Handläggningstiderna för de ärenden som väntar på ett beslut
              om regeringen kommer att medge undantag från tillståndsprövning
              varierar. I vissa fall har handläggningen dragit ut på tiden,
              vilket naturligtvis inte är bra. De i vissa fall långa handläggningstiderna
              beror främst på att ärendena är mycket komplexa. Synnerliga skäl
              innebär att skälen måste vara extremt starka, det måste vara näst
              intill undantag det handlar om, och det betyder en restriktiv
              hållning där varje möjlighet till undantag måste övervägas mycket
              noggrant. Det kan exempelvis vara fråga om en situation där kommunen
              befinner sig i ett allvarligt ekonomiskt läge och den aktuella
              försäljningen är ett led i en nödvändig sanering av hela kommunens
              ekonomi. Men det kan också handla om andra situationer där det
              vore rimligt att överlåtelsen undantas från tillståndsplikten.
              Det är en uppgift som kräver noggranna överväganden om var gränsen
              går.
            </seg>
            <seg n="ab000370">
              Ansökan om undantag för radhusen i Skogås är ett komplicerat
              ärende, där 20 av de 120 radhusen som ingår i ansökan har varit
              föremål för avslagsbeslut hos länsstyrelsen och överprövats hos
              Boverket. Beslut om tillstånd för dessa 20 radhus meddelades från
              Boverket för några veckor sedan. Regeringen har att ta ställning
              utifrån helt andra grunder än vid tillståndsprövningen. Något
              besked om när regeringen kommer att fatta ett beslut för just
              östra Skogås kan jag tyvärr inte ge i dag.
            </seg>
          </u>
          <note type="speaker" n="072cda6d">
            Anf. 12 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-d6881a5098650164-0" n="271c5d1a">
            <seg n="ebc4854c">
              Fru talman! Jag vill börja med att välkomna samhällsbyggnadsminister
              Mona Sahlin i den nya rollen. Sedan vill jag tacka för svaret.
            </seg>
            <seg n="67a35e2d">
              Lagen om allmännyttiga bostadsföretag tillkom för att försvåra
              ombildning av hyresrätter till bostadsrätter. Lagen i sig har
              vi väldigt många olika uppfattningar om. Jag företräder Folkpartiet,
              och vi har uppfattningen att lagen inte fungerar och vill att
              den ska avvecklas. Men dagens debatt handlar om lagens konsekvenser.
            </seg>
            <seg n="64251a7c">
              Jag har uppmärksammats på konsekvenser av lagen i ett antal olika
              fall. Det fall som jag tänker ta upp i dag är just ett fall där
              man på plats kan se vad jag kallar de orimliga konsekvenserna.
            </seg>
            <seg n="b9891287">
              Jag har tillsammans med ett antal kolleger varit på studiebesök
              och vandrat i detta radhusområde, som är mycket trevligt och mysigt.
              Man kan konstatera att vart och vartannat hus ägs kontra hyrs,
              trots att det finns köpekontrakt och trots att de som hyr gärna
              skulle vilja köpa. De här husen med sina uteplatser, grillar och
              klätterrosor ger intryck av ett helt vanligt radhusområde, men
              när man sätter sig in i problembilden och förstår att det finns
              en lag som förhindrar de boende som skulle vilja köpa sina hyresradhus
              att göra detta blir man väldigt förvånad. Man undrar var det sunda
              förnuftet finns.
            </seg>
            <seg n="f7116a40">
              Det här ärendet har pågått under ganska lång tid, med först en
              ansökan till länsstyrelsen. Precis som samhällsbyggnadsministern
              säger har det skett en behandling i Boverket. Sedan har en dispensansökan
              lämnats till regeringen. Den har varit hos regeringen sedan december
              2003, och den har omarbetats i enlighet med önskemål från departementet
              i februari 2004. Jag kan konstatera att den tidigare bostadsministern
              har utlovat att det ska komma ett beslut.
            </seg>
            <seg n="4fb6ebf4">
              Till syvende och sist handlar det om att det finns bostadskonsumenter
              som lever med helt orimliga förutsättningar och som inte får besked.
              Det finns ett bostadsföretag som vill gå vidare i processen. Det
              finns en kommun som uppenbarligen stöttar detta. De tre viktigaste
              aktörerna är helt överens och anser att konsekvenserna för bruksvärdessystemet
              i det här fallet inte är tillämpliga.
            </seg>
            <seg n="b6926371">
              Då ställer man sig naturligtvis frågan, när regeringen faktiskt
              kan avgöra delar av problematiken utifrån den ansökan som finns:
              Vad är det som gör att det är så omöjligt att fatta beslut?
            </seg>
            <seg n="a6219172">
              Det finns ett mycket omfattande material som har skickats till
              departementet där man har beskrivit från a till ö precis hur förutsättningarna
              ser ut. Jag har förstått att till och med hyresgästföreningen
              i slutändan har intentionen att tillstyrka att det görs ett undantag,
              därför att det här kommer inte att ha någon prejudicerande effekt
              på lagen i sig.
            </seg>
            <seg n="68e1351a">
              Därför skulle jag vilja föra en diskussion med samhällsbyggnadsministern
              kring just konsekvenserna. Jag hör här att konsekvenserna inte
              skulle vara orimliga i detta avseende, men jag menar att de är
              det. I så fall vill jag veta vad det är för situationer som skulle
              kunna göra att man använde sig av den här möjligheten. Vad är
              en orimlig konsekvens?
            </seg>
          </u>
          <note type="speaker" n="39af17cb">
            Anf. 13 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-5d2d265bfe31ae22-0" n="86539ca7">
            <seg n="4acfa103">
              Fru talman! Vad är det som gör att det är omöjligt för regeringen
              att tillmötesgå dem som i det här fallet vill ombilda sina hyresrätter
              till bostadsrätter? frågar Nina Lundström. Jag tycker inte alls
              att det är så överraskande. Jag tycker att det är fullt förståeligt
              och helt konsekvent, med den politik som regeringen har bedrivit.
            </seg>
            <seg n="7f70a842">
              Jag frågar mig om socialdemokratin egentligen vill att orimliga
              hinder för att ombilda hyresrätter till bostadsrätter ska avvecklas.
              Jag tycker att det är fullt förståeligt, med den inställning som
              regeringen har i grunden, att man på alla sätt försöker förhindra
              rimligt eller orimligt ombildning från hyresrätt till bostadsrätt.
            </seg>
            <seg n="ad77a695">
              Så var det redan från början, redan första gången när det kom
              upp ett förslag om att stoppa stopplagen. Den genomfördes trots
              att Lagrådet påtalade att det stred mot grundlagens intentioner
              och anda. Ändå drev man igenom det.
            </seg>
            <seg n="69e7c583">
              Ilskan hos de socialdemokratiska grupperna var påtaglig när Helsingforss
              stad genom rådighet och ett snabbt hanterande lyckades se till
              att överföra en del hyresrätter till bostadsrätter. De kommunala
              bolagen, fru talman, är alltför värdefulla för de socialdemokratiska
              intressena. Den grundläggande inställningen framgår även i det
              här ärendet.
            </seg>
            <seg n="44281110">
              Statsrådet talar om att det finns väldigt liten möjlighet att
              över huvud taget tillmötesgå hyresgästerna i det här fallet. Det
              finns så väldigt små möjligheter till undantag. Det är så väldigt
              liten marginal för att kunna tillmötesgå de här intressena.
            </seg>
            <seg n="7f217c16">
              Inte heller kan statsrådet ge besked om när ett beslut är att
              vänta. Det ligger också helt i linje med att fördröja, försvåra
              och försöka förhindra att hyresgästerna får ombilda sina lägenheter
              till bostadsrätter.
            </seg>
            <seg n="183b90ac">
              Även om jag håller med Nina Lundström i sak är jag inte alls
              förvånad, till skillnad från henne.
            </seg>
          </u>
          <note type="speaker" n="4437c64e">
            Anf. 14 LARS TYSKLIND (fp):
          </note>
          <u who="lars_tysklind_ab4b35" xml:id="i-b9601c0df4bf319b-0" n="0a1740e7">
            <seg n="47ff6202">
              Fru talman! Jag vill också börja med att hälsa Mona Sahlin välkommen
              som ny samhällsbyggnadsminister. Jag hoppas att vi kommer att
              ha många debatter i framtiden som kanske kan leda utvecklingen
              framåt.
            </seg>
            <seg n="f339c5f0">
              Huvudproblemet är lagen om allmännyttiga bostadsbolag och de
              konsekvenser som den har, att ett sunt självständigt agerande
              på kommunal nivå hindras. Det är vad vi normalt kallar kommunalt
              självstyre. Det är ingen tvekan om att denna lag ställer det åt
              sidan.
            </seg>
            <seg n="ba073283">
              Det är därför Folkpartiet och övriga borgerliga partier har motionerat
              om att lagen ska upphävas. Därmed är det inte sagt att hyresgästens
              besittningsskydd inte är väldigt viktigt även för oss i Folkpartiet.
              Vi har andra sätt att tillmötesgå det besittningsskyddet. Det
              är naturligtvis helt uteslutet att man skulle försätta hyresgäster
              i en omöjlig sits.
            </seg>
            <seg n="4615b7b0">
              Nu finns lagen, och det är tillämpningen vi diskuterar här i
              dag. Man kan se bland annat i Boverkets utvärdering, som kom i
              maj, att det konstateras att tillämpningen inte är lika över hela
              landet. Det är i sig anmärkningsvärt ur rättssynpunkt. Det finns
              en mening om att man kan vara mer pragmatisk på andra ställen
              i landet än i Helsingfors.
            </seg>
            <seg n="cd3095ce">
              När man tittar på ministerns svar blir man väldigt betänksam
              över det exempel som tas fram på när synnerliga skäl ska gälla
              enligt 2 kap. 8 §, som ger undantag från kravet på tillstånd.
              Ministern kan väl inte mena att synnerliga skäl inträder och att
              man ska få agera i princip när man står på ruinens brant när det
              gäller ekonomin. Det sunda måste vara att kommunerna kan agera
              medan man har ett visst utrymme att agera.
            </seg>
            <seg n="b6889b78">
              Jag har också besökt östra Skogås och tagit del av fallet. Ett
              allmännyttigt bolag måste ha utrymme att kunna förvalta sin bostadsstock
              på ett sunt sätt, att avyttra vissa bostäder för att satsa på
              andra och så vidare. Jag tycker i detta fall att sunda förnuftet
              tveklöst säger att synnerliga skäl måste gälla, speciellt som
              processen i östra Skogås har pågått så länge och det delvis är
              ett mycket fragmenterat område i dag.
            </seg>
            <seg n="49132e37">
              Hur man än ser på lagen är det förvånande att regeringen inte
              kan ge besked om hur lång tid det tar innan ett beslut fattas.
              Det är enligt min mening helt orimligt. Det är allvarligt nog
              att ett kommunalt bolag inte kan planera för sin framtid just
              när det gäller ett område, men här finns också många enskilda
              människor som sitter och väntar. De har kontrakt, och de står
              i begrepp att kunna ta över. Det står visserligen bostadsrätter
              i rubriken till svaret, men i det här fallet är det fråga om övertagande
              av äganderätt. Det behövs inte så väldigt mycket fantasi för att
              förstå hur dessa människor känner sig i dag, som har väntat ganska
              länge på att göra en stor affär och som hindras av statens och
              regeringens senfärdighet i detta fall.
            </seg>
            <seg n="fe275bc9">
              Sammanfattningsvis tycker jag att om 2 kap. 8 § i lagen ska ha
              en mening måste allt sunt förnuft säga att synnerliga skäl gäller
              i detta fall.
            </seg>
          </u>
          <note type="speaker" n="e85ebe5f">
            Anf. 15 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-7" n="44f43417">
            <seg n="cf0c401f">
              Fru talman! Jag börjar med att tacka för välkomnandet till den
              bostadspolitiska debatten. Jag både utgår från och hoppas, förstås,
              att detta inte är den enda utan att vi har många debatter framför
              oss. Detta är ett område som är spännande och avgörande både för
              de individer som det berör, som både Lars Tysklind och Nina Lundström
              har varit inne på, och för att det är en stor och viktig del i
              hur vi vill eller tror att samhället som helhet ska utvecklas
              under åren som kommer.
            </seg>
            <seg n="c18b6ebb">
              Nina Lundström uttryckte att lagen tillkom för att försvåra försäljning.
              Så kan man absolut uttrycka det. Men man kan också säga att den
              tillkom för att värna hyresrätten. Det finns alltid två sidor
              av samma mynt, och det gör det också här.
            </seg>
            <seg n="8e03e0b8">
              Faktum är att i Helsingfors absolut mest här, Lars Tysklind pågår
              en stor utförsäljning av hyresrätten i det privata beståndet.
              Allmännyttan är ett medel, och kanske det viktigaste, som samhällsplaneringen
              har för att över huvud taget kunna värna att det i framtiden också
              finns hyresrätter.
            </seg>
            <seg n="96fff7b2">
              Som Lars Tysklind påpekade är frågeställningen förstås viktig
              för de personer som nu sitter i till exempel Skogås och väntar
              på ett besked. Men det är inte bara för dem som är nuvarande hyresgäster
              som vi diskuterar det här nu. Bostäderna står i många generationer,
              och de avväganden vi gör nu avgör hur den framtida möjligheten
              på bostadsmarknaden ska vara. Jag tycker att det är en lika viktig
              aspekt att föra in i diskussionen.
            </seg>
            <seg n="b6e3ac81">
              Jag vill i framtiden se att det på svensk bostadsmarknad finns
              hyreslägenheter, bostadsrätter och äganderätter. Det är för mig
              utgångspunkten, men det är det kanske inte riktigt för frågeställarna.
              Annars skulle de inte se lagen bara som ett problem som inkräktar
              utan också som en av de få möjligheter vi har att tillse detta.
            </seg>
            <seg n="4cbd7acd">
              Rent politiskt skulle jag vilja uttrycka att det finns en stor
              poäng med blandade upplåtelseformer i varje område som finns i
              vårt land. Oavsett om jag diskuterar utifrån sociala aspekter
              eller integrationsaspekter är det oerhört viktigt att det i våra
              förortsområden inte bara finns hyresrätter utan också andra ägandeformer
              likväl som att det i vår innerstad inte bara finns äganderätter
              utan också hyreslägenheter.
            </seg>
            <seg n="8e0ca966">
              Jag tycker att det blir lite märkligt om man gör det till det
              stora problemet i ett område att det finns olika upplåtelseformer
              och säger att om någon väl har köpt loss så måste alla få göra
              det. Då har man inte utgångspunkten att det kanske också är en
              poäng att sträva efter den blandade formen.
            </seg>
            <seg n="eeaf2623">
              Det är inte omöjligt att fatta beslut, som Nina Lundström uttryckte
              det. Däremot kan jag så här två veckor in på det nya uppdraget
              säga att det absolut är ett svårt avvägande. Men det är inte omöjligt,
              för det måste självfallet fattas beslut i detta ärende. Men det
              är ett svårt avvägande, mycket därför att det också blir prejudicerande.
              Det har ju också framför allt Lars Tysklind och även Nina Lundström
              varit inne på. Men jag ser specifikt på ärendet, för jag förstår
              vikten av det.
            </seg>
            <seg n="db91846c">
              Carl-Erik Skårman förstår inte alls regeringens inställning.
              Det är inte alls konstigt; vi har helt olika utgångspunkter. Så
              är det bara. Du har rätt utifrån din utgångspunkt, och jag förbehåller
              mig rätten att politiskt tycka annorlunda än Carl-Erik Skårman.
              Om man inte ser värdet av att ha olika upplåtelseformer ser man
              inte heller att man behöver slåss för mångfalden i ett samhälle.
              Det brukar Moderaterna göra, men det här är ett bra exempel på
              att om man inte slåss för hyresrätter så finns det ingen mångfald
              att tala om. Och det vill jag göra.
            </seg>
          </u>
          <note type="speaker" n="6eb80a57">
            Anf. 16 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-d6881a5098650164-1" n="271c5d1a">
            <seg n="21a40190">
              Fru talman! Precis som Lars Tysklind sade handlar det i det här
              fallet inte om att ombilda till en bostadsrättsförening, utan
              det är äganderätter som det handlar om.
            </seg>
            <seg n="84dee410">
              Problemet med det här ärendet i ett dispenshänseende är att det
              är så väldigt speciellt. När man vandrar på de här gårdarna och
              får utpekat hur det ser ut förstår man frustrationen. Det här
              fallet är alla de närmast berörda överens om. Det finns ett anslutande
              område som har hyresradhus, där man inte har den här blandningen.
              Det hela innebär också svårigheter för samfällighetsföreningen
              med mera. Det känns verkligen när man vandrar i området att sunt
              förnuft säger att man kan hålla med de boende om att det finns
              andra lösningar som vore mycket bättre i det här fallet.
            </seg>
            <seg n="d63a450d">
              Man har hamnat i moment 22 här. Man kommer absolut ingenstans.
              Om man vänder sig till myndigheterna får man ett besked som hänvisar
              till regeringens hantering, vilket gör att långbänken i det här
              fallet har varat i två år nu i december. Det är klart att de boende
              ytterst känner sig oerhört frustrerade. Det är ju de som sitter
              på kontrakten och lånen och vill veta om detta faktiskt blir av
              eller inte.
            </seg>
            <seg n="e0c5c76b">
              Jag förde en debatt om det här med den föregående bostadsministern,
              Lars-Erik Lövdén. Jag ska citera honom från debatten den 13 mars
              i år. Så här sade Lövdén: Det är klart att jag också har sett
              lite bekymmer med den här lagstiftningen. Jag har också mötts
              av alla de fall som ni har nämnt och en del andra fall. Det är
              därför jag ser det som angeläget att snabbt göra en utvärdering
              av lagstiftningen. Det är ett uppdrag som Boverket har fått att
              utföra väldigt snabbt. De ska redovisa sin utvärdering redan i
              maj månad. De har bara fått två månader på sig. Det är för att
              eventuella lagstiftningsförändringar ska kunna träda i kraft den
              1 januari 2005.
            </seg>
            <seg n="9444e7d1">
              Det finns i sig en större problematik, men anledningen till att
              jag tar upp det specifika ärendet är att jag anser att detta klockrent
              är någonting som ska behandlas som ett väldigt avvikande ärende.
              Det finns mängder av andra ärenden som också visar på att lagstiftningen
              inte alltid fungerar såsom man hade tänkt, inte ens från regeringens
              sida. Men det här fallet är mycket speciellt.
            </seg>
            <seg n="6f5f1263">
              Jag tror att bollen ligger hos regeringen för att komma vidare.
              Jag vet att det är många som med spänning väntar på vad den nya
              samhällsbyggnadsministern kommer att ta för initiativ.
            </seg>
            <seg n="498b3fc8">
              Återigen vill jag ta upp frågan om handläggningstid. Det har
              gått så lång tid sedan länsstyrelsen kopplades in, och nu har
              regeringen haft det här i nästan ett år. Det vore trevligt att
              få lite vägledning här i dag om vad nästa steg är. Lövdén sade
              också att debatten säkert kommer att återkomma. Det kommer vi
              från Folkpartiets sida också att bidra till.
            </seg>
            <seg n="c3549b28">
              När det gäller om man ser detta som försvårande av ombildning
              eller som en styrka för att värna bruksvärdessystemet kan vi från
              Folkpartiets sida konstatera att mycket av den ombildning som
              sker också sker i den privata stocken av fastigheter. Vi har lagt
              fram ett reformpaket för att värna hyresrätten. Vi delar uppfattningen
              att hyresrätten har en stark legitimitet på marknaden och att
              den efterfrågas. Däremot tror jag att för att lagstiftning ska
              kännas som relevant och i det här fallet har vi faktiskt en annan
              uppfattning så måste den fungera någotsånär hyfsat. Här säger
              det sunda förnuftet att lagstiftningen inte fungerar som den ska,
              och det finns ett verktyg att ta till. Därför skulle jag verkligen
              tycka att det vore trevligt att få höra i dag från ministern vad
              hon tänker göra i nästa steg. Jag kanske inte kan få ett datum,
              men åtminstone ett nästa steg.
            </seg>
          </u>
          <note type="speaker" n="4aeecf3f">
            Anf. 17 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-5d2d265bfe31ae22-1" n="86539ca7">
            <seg n="f4b3a8c4">
              Fru talman! Jag vill först be om ursäkt. Naturligtvis önskar
              jag också statsrådet Sahlin välkommen i bostadsdebatten. Jag ser
              fram emot många livliga debatter. Det är inte ett lätt fögderi
              eller pastorat som statsrådet har fått ansvar för. Jag tar det
              som ett erkännande när statsrådet säger att jag beskrev de olika
              parterna utifrån sina utgångspunkter på ett riktigt sätt. Jag
              måste dock säga att jag uppfattar det som angeläget med en blandning
              av hyresrätter och bostadsrätter.
            </seg>
            <seg n="386ca907">
              Anledningen till att vi har kommit i den situation som vi nu
              har gjort är naturligtvis att produktionen är för dålig. Trots
              63 år med socialdemokratiskt styre i landet de senaste 73 har
              vi fortfarande en väldig brist på bostäder i storstadsområdena.
              Det påverkar förstås efterfrågan på bostadsrätter.
            </seg>
            <seg n="6e117f71">
              Hade vi haft en bättre produktion hade vi kanske inte haft en
              riktigt lika fin hyresrättsmarknad för den sökande som i Sandviken,
              Falköping eller Örkelljunga där mer än 10 % av lägenheterna är
              tomma, men med en bättre produktion och bostadspolitik under de
              senaste 50 åren hade situationen sett annorlunda ut.
            </seg>
            <seg n="8e462259">
              Statsrådet Sahlin har en mycket svår uppgift framför sig, och
              jag kommer med intresse att följa hur resultatet kommer att tillgodoses.
              Dessutom bör de boende naturligtvis få bo som de vill, vare sig
              de bor i Skogås eller Örkelljunga.
            </seg>
          </u>
          <note type="speaker" n="b623ec91">
            Anf. 18 LARS TYSKLIND (fp):
          </note>
          <u who="lars_tysklind_ab4b35" xml:id="i-b9601c0df4bf319b-1" n="0a1740e7">
            <seg n="de1262bd">
              Fru talman! Naturligtvis är problemen annorlunda i Helsingfors
              än i övriga landet. Även i övriga landet får man tillstånd att
              sälja ut hyresfastigheter som innebär sett med den ortens perspektiv
              att den hyresnormerande rollen sjunker ganska mycket men det är
              ändå rimligt.
            </seg>
            <seg n="b54519ca">
              Jag vill, precis som Carl-Erik Skårman, framhålla att blandade
              upplåtelseformer är en av Folkpartiets käpphästar i sammanhanget.
              Det är en stor faktor när det gäller integration och så vidare
              att man inom bostadsområden har blandade upplåtelseformer. Vi
              får se det som oerhört positivt att ministern delar den uppfattningen
              att vi kan driva frågan på det sättet.
            </seg>
            <seg n="755b81d6">
              Både Nina Lundström och Carl-Erik Skårman har varit inne på frågan
              om att värna hyresrätten. Vi från Folkpartiet anser att om man
              ska värna hyresrätten på riktigt måste man skapa förutsättningar
              att kunna producera hyresrätter med någon typ av ekonomiska förutsättningar
              för lönsamhet. Det är det som är problemet med hyresrätter, men
              det är kanske en helt annan debatt. Där har vi oerhört stora utmaningar
              framför oss. Det byggs få hyresrätter eftersom det inte finns
              ekonomiska incitament att göra det.
            </seg>
            <seg n="6c572a30">
              Låt oss se östra Skogås som ett exempel i sammanhanget och i
              perspektivet blandade upplåtelseformer. Även efter en försäljning
              kommer det att finnas hyresradhus i området. Just i det här fallet
              tycker jag inte att det skälet bär. Jag hoppas att regeringen
              ändock tar sig en funderare och kommer fram till ett snabbt beslut
              i positiv riktning i frågan.
            </seg>
          </u>
          <note type="speaker" n="ad15911f">
            Anf. 19 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-8" n="44f43417">
            <seg n="a030a45c">
              Fru talman! Jag noterar först med tacksamhet att även Carl-Erik
              Skårman önskar mig välkommen. Jag noterade att han inte gjorde
              det förra gången, men då är vi överens om det!
            </seg>
            <seg n="8b3571c1">
              Många av de frågor som har kommit upp här får vi anledning att
              återkomma till. Det har blivit en bredare diskussion här än vad
              frågan från början var. Jag utgår från att vi återkommer till
              den.
            </seg>
            <seg n="8239a5b5">
              Jag kan nog inte uttrycka mig tydligare än vad jag försökte göra
              när det gäller tidpunkten. Det vore ohederligt av mig att säga
              ett visst datum. Jag ser specifikt och med förtur just på det
              ärende som Nina Lundströms fråga handlar om, men jag kan inte
              säga exakt vilket datum som beslut kommer att föreligga. Jag ser
              vikten av att det här avgörs så fort det går så får vi återkomma
              till när exakt det blir.
            </seg>
            <seg n="1fe27868">
              För övrigt ser jag fram emot fortsatta debatter om hur, inte
              om, vi ska värna hyresrätten. Inte minst kan vi jobba spännande
              för att se hur integrationsaspekter och blandade former kan få
              en större roll i den bostadspolitiska debatten framöver. Det är
              välkommet.
            </seg>
          </u>
          <note type="speaker" n="b01cdbcf">
            Anf. 20 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-d6881a5098650164-2" n="271c5d1a">
            <seg n="7062b059">
              Fru talman! Under tidigare riksmöten när vi har debatterat denna
              fråga i kammaren har vi alla varit överens om att i och med att
              vi har ett delat ansvar för bostadspolitiken mellan riksdag och
              kommuner är det viktigt att hitta former för att se till att den
              fungerar. Ofta har kommuner fått höra från föregående statsråd,
              och från kammaren här, att de inte gör tillräckligt. När man följer
              många av kommunernas och de kommunala bostadsföretagens arbete
              ser man att de bemödat sig om att exempelvis se till att de får
              allt tänkbart material för att kunna sätta sig in ärendet.
            </seg>
            <seg n="a9cf22a3">
              I och med att vi fick en mycket intressant guidening och kunde
              på plats få förklaringar och ställa frågor är jag övertygad om
              att samhällsbyggnadsministern skulle kunna få samma möjlighet
              till att på plats få studera frågan.
            </seg>
            <seg n="77dc64fc">
              Det delade ansvaret innebär att jag också känner ett stort ansvar
              som riksdagsledamot att lyfta fram just konsekvenser av lagstiftningen.
              Även om vi i sak har olika uppfattningar om lagstiftningen i sig
              gäller lagen. Dess tillämpning ska vi följa upp. Det har också
              bostadsutskottet gjort. Vi har följt upp frågan, och vi har konstaterat
              att lagen har hanterats annorlunda för Helsingforss län. Man ser
              inte konsekvenserna överallt i landet. Det är i sig en sak att
              följa hur lagen har slagit i den här regionen. I och med att man
              i lagen gjorde det möjligt att få undantag, att pröva synnerliga
              skäl och få möjlighet till dispens när man visste med sig att
              det var en så väldig mångfald på bostadsmarknaden, skulle jag
              önska att bostadskonsumenterna så småningom kunde få ett besked.
              Det är fullständigt orimligt att behöva vänta så många år på besked.
            </seg>
            <seg n="84827a36">
              Jag vill tacka, men jag avser att återkomma om det inte händer
              någonting.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="49fe21a2">
            5 § Svar på interpellation 2004/05:99 om fler studentbostäder
          </note>
          <note type="speaker" n="b7a1ba87">
            Anf. 21 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-9" n="44f43417">
            <seg n="b36c2a14">
              Fru talman! Axel Darvik har frågat mig om jag som bostadsminister
              kommer att verka för en sundare bostadspolitik än vad vi har i
              dag och möjliggöra byggande av fler studentbostäder.
            </seg>
            <seg n="8519dfb9">
              Jag vill först och främst klargöra att jag delar Axel Darviks
              oro för bostadssituationen för studenter i landet. Regeringen
              arbetar redan med frågan på flera olika sätt, dels genom riktade
              insatser, dels genom insatser av mer generell karaktär för den
              totala bostadsförsörjningen.
            </seg>
            <seg n="cec394c2">
              Regeringens insatser för att öka produktionen av studentbostäder
              består i dag av den investeringsstimulans för byggande av mindre
              hyresbostäder och studentbostäder som beslutades av riksdagen
              i början av juni 2003. Hittills har ca 3 000 studentlägenheter
              beviljats bidrag. Detta är givetvis positivt men inte tillräckligt.
              Det nya regelsystemet måste få tid att etableras för att få full
              verkningskraft. Inriktningen av stödet är tydlig mot tillväxtorter
              med bostadsbrist samt på och i anslutning till universitets- och
              högskoleorter.
            </seg>
            <seg n="a66d3fd5">
              Regeringen har vad gäller bostadspolitiken i övrigt tagit en
              mängd initiativ för att skapa förutsättningar för ett ökat byggande
              av bostäder generellt, och inte minst till rimliga kostnader.
            </seg>
            <seg n="4d1fa493">
              I den ungdomspolitiska propositionen framgår att regeringen avser
              att förbättra ungdomars möjligheter till eget boende genom bland
              annat en nationell bostadssamordnare som tillsätts med uppgift
              att under en treårsperiod ta fram förslag på konkreta åtgärder
              för att underlätta ungdomars tillträde till bostadsmarknaden.
              Vidare ska en översyn göras av ungdomars förutsättningar att förvärva
              eller hyra en egen bostad samt att Byggkostnadsforum inom ramen
              för sitt nuvarande uppdrag när det gäller pilotprojekt i högre
              grad beaktar behovet av att få fram bra och billiga bostäder som
              är avsedda för och anpassade till de behov och krav som unga har.
            </seg>
            <seg n="3f206f7c">
              Många ungdomar, särskilt i storstäderna, är i dag endast hänvisade
              till andrahandsboende. Regeringen har för avsikt att tillsätta
              en utredare som ska se över villkor kring och förutsättningar
              för uthyrning av bostad i andra hand. Syftet är givetvis att det
              befintliga bostadsbeståndet ska kunna utnyttjas bättre.
            </seg>
            <seg n="16db54ac">
              De nu pågående arbetena är av betydelse för den framtida bostadspolitiken
              och har också kopplingar till bostadssituationen för studenter
              då de skapar förutsättningar till bostadsförsörjningen.
            </seg>
          </u>
          <note type="speaker" n="6940c0fe">
            Anf. 22 AXEL DARVIK (fp):
          </note>
          <u who="axel_darvik_bc1b0b" xml:id="i-afccfb034e1c1244-0" n="0bcdce1c">
            <seg n="f006f773">
              Fru talman! Jag vill börja med att tacka för svaret från bostadsministern.
              Mona Sahlin säger att hon delar min oro för möjligheterna för
              landets studenter att få bostäder.
            </seg>
            <seg n="68d3e547">
              Jag känner också en viss oro för bostadsministern och de uttalanden
              som jag har kunnat läsa av regeringens företrädare på området
              sedan hon tillträdde.
            </seg>
            <seg n="0cd5c1a3">
              Mona Sahlin uttalar sig i Göteborgs-Posten. Hon säger att det
              inte får bli bara byggpolitik utan att det också måste bli bostadspolitik.
              Vidare säger hon att vi måste satsa mer på att bygga om och rusta
              upp, inte bara bygga nytt.
            </seg>
            <seg n="953a86c9">
              Detta är naturligtvis populära uttalanden om man vill vinna röster
              bland dem som har en bostad och önskar sig lite högre standard.
              Men för landets studenter är detta knappast några betryggande
              ord.
            </seg>
            <seg n="4878d83c">
              Det största problemet i dag är att det är så många studenter
              och ungdomar som är utan en egen bostad. Mona Sahlin säger i sitt
              svar att regeringen har tagit en mängd initiativ för att skapa
              bättre förutsättningar för byggande. Det känns som en mild överdrift
              att det skulle vara så.
            </seg>
            <seg n="20d9ab01">
              Över 60 % av Sveriges befolkning bor numera i en kommun med generell
              bostadsbrist. För tio år sedan var det knappt någon som behövde
              vara orolig för att inte hitta en bostad. De utsatta grupperna
              på bostadsmarknaden, och dit hör bland annat studenter, är de
              som får det mest besvärligt.
            </seg>
            <seg n="a85cb42e">
              Under 15 år tillbaka har de studiemedel som man gett till landets
              studenter urholkats med drygt 40 %. Jag anser att det nu behövs
              förändringar på bostadspolitikens område och också på området
              studentpolitik för en ökad trygghet. Man ska kunna känna sig trygg
              i sin levnadssituation.
            </seg>
            <seg n="ad807fcb">
              Det behövs en långsiktig politik för byggande av fler studentbostäder
              och inte som det nu har varit. Det har varit en hel del ryckiga
              åtgärder med olika förutsättningar år från år. Det gör det omöjligt
              att kunna planera för något långsiktigt byggande.
            </seg>
            <seg n="cb1ceaad">
              Byggprojekt tar som alla vet oftast lite tid. I branschen brukar
              man räkna med fyra fem år från det att man först får en idé till
              att man står med ett färdigt inflyttningsklart hus. Då är långsiktighet
              nödvändigt. Vi behöver också ha förenklingar av dagens regelverk
              för att kunna pressa ned priserna och för att onödiga regler inte
              ska pressa upp hyrorna.
            </seg>
            <seg n="e4dfee41">
              Avslutningsvis vill jag säga att det behövs en betydligt sundare
              inställning där man avskaffar dagens subventioner och i stället
              lägger in höjning av studenternas betalningsförmåga bland annat
              genom att höja studiemedlet. Detta är något som vi från Folkpartiets
              sida föreslår i vårt budgetförslag.
            </seg>
            <seg n="8f90c83e">
              Det är ganska uppenbart att den bostadspolitik vi har haft inte
              har fungerat. Det behövs en ny sundare bostadspolitik. Jag förstår
              att bostadsministern inte är beredd att nu lägga fram någon fulltäckande
              programförklaring. Men jag undrar ändå om förenklade regelverk,
              långsiktig politik och också mer liberal bostadsmarknad kan vara
              ledord när man senare kommer med en programförklaring.
            </seg>
          </u>
          <note type="speaker" n="9ef1b870">
            Anf. 23 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-0" n="42465ac8">
            <seg n="a19aa01d">
              Fru talman! I den här debatten om studentbostäder vill jag föra
              fram en hälsning från en motionär i riksdagen, Johan Linander,
              Centerpartiet.
            </seg>
            <seg n="f6aa1b24">
              Det råder ingen tvekan om att bristen på studentbostäder är akut
              i universitetsstäderna och på många högskoleorter. Studenter bor
              på tältsängar i kompisens etta, på vandrarhem och i mormors kusins
              källare. Det är vanligt att studenter tvingas tacka nej till sin
              studieplats på grund av att de inte hittar bostad.
            </seg>
            <seg n="9667514b">
              Det byggs mycket få nya studentbostäder. Anledningen är helt
              enkelt att det inte är lönsamt. Det kostar så mycket att bygga
              nytt att det aldrig kan bli studentvänliga hyror. Tyvärr har regelverket
              i princip omöjliggjort billiga studentbostäder.
            </seg>
            <seg n="b92eb8d8">
              Jag har själv varit student, och jag känner fortfarande många
              som läser på universitet eller högskola. En sak har vi alla gemensamt
              som studenter. Vi bor hellre billigt med låg standard än dyrt
              med hög standard.
            </seg>
            <seg n="7c4faa83">
              Det behövs ett enklare regelverk som möjliggör byggande av mindre
              och billigare studentbostäder. De kanske inte behöver hiss, lika
              stort badrum eller ett fullständigt utrustat kök.
            </seg>
            <seg n="cbfef724">
              Både staten och kommunerna har ett ansvar för den ohållbara bostadssituationen
              för studenter. Hade vi riksdagsledamöter haft lika svårt att få
              tag på bostad när vi kom in i riksdagen skulle det nog blivit
              fart.
            </seg>
            <seg n="614c977a">
              Några krav som tidigare ställts och som tål att upprepas är
            </seg>
          </u>
          <note n="26c04fac">
            Hälsning från Johan Linander, Centerpartiet.
          </note>
          <note type="speaker" n="394a5fe1">
            Anf. 24 LARS TYSKLIND (fp):
          </note>
          <u who="lars_tysklind_ab4b35" xml:id="i-b9601c0df4bf319b-2" n="0a1740e7">
            <seg n="503d0022">
              Fru talman! Den här frågan har diskuterats vid några tillfällen
              i riksdagen så här långt under min tid här. På något vis ligger
              vi fast där vi var.
            </seg>
            <seg n="c72112c1">
              Det svar som vi har fått i de flesta fall är att man från regeringens
              sida tar fram sina investeringsstimulanser. Förre statsrådet Lövdén
              kallade det på sin tid för kraftfulla insatser. Sanningen är den,
              som vi hävdar från Folkpartiets sida, att investeringsstöden snedvrider
              produktionen och konkurrensen. Man flyttar snarare produktionen
              efter hur stöden ligger än efter behoven.
            </seg>
            <seg n="8f5752a4">
              Det visar inte minst den bedömning som Sveriges förenade studentkårer
              gör i en bilaga från den 6 oktober i år som fanns med i en del
              tidningar. Där skriver man: Investeringsstödet är ett misslyckande.
              Man konstaterar att de investeringsstimulanser som finns för studentbostäder
              egentligen inte leder till ökad produktion av studentlägenheter.
            </seg>
            <seg n="ba6f3969">
              Man visar bland annat att konkurrensen med andra investeringsstimulanser
              gör att det inte byggs just studentlägenheter. Det är inte attraktivt
              att bygga det. Det är som Axel Darvik var inne på här. Från Folkpartiets
              sida anser vi att det bästa vore att man tog bort alla typerna
              av kortsiktiga styrande investeringsstimulanser och i stället
              ger sig på andra åtgärder. Det har nämnts många här i dag, och
              jag ska inte upprepa dem.
            </seg>
            <seg n="e00ee4d8">
              Man kanske kan undra över hur man kan ha så olika typ av verklighetsuppfattning.
              Jag har ställt den frågan förut men har inte fått något bra svar.
              Man tycker i Sveriges förenade studentkårers bostadsrapport att
              det är ett misslyckande, och regeringen tycker åtminstone delvis
              att det är en framgång.
            </seg>
          </u>
          <note type="speaker" n="2c782da3">
            Anf. 25 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-10" n="44f43417">
            <seg n="a88b3c55">
              Fru talman! Jag vänder mig först till Axel Darvik, som ställde
              interpellationen. Han känner oro över vad jag har sagt hittills
              under de två veckorna som jag har varit minister med detta ansvarsområde.
              Det är lite förvånande. Jag tror att både Axel Darvik och jag
              kan hålla ett antal frågeställningar i huvudet samtidigt.
            </seg>
            <seg n="9c4c678d">
              Det var inte speciellt kontroversiellt att säga att bostadspolitiken
              inte bara är byggpolitik utan också bostadspolitik. Jag sade inte
              att det skulle vara i stället utan bådeoch. Det är fyra stora
              frågeställningar som jag ser och som jag måste jobba med samtidigt.
              Det tror jag att Axel Darvik också vill göra.
            </seg>
            <seg n="e459edfa">
              Det gäller först bristen på bostäder, som han själv pekar på
              i interpellationen. Det är givetvis ett oerhört viktigt område.
              Det är hur vi ännu mer kan energibespara i vårt bostads- och byggnadsbestånd,
              eftersom det är långsiktigt nödvändigt. Men det är också att det
              inte minst i förortsområdena finns en trångboddhet. Vi har byggt
              bostäder för mamma, pappa och två barn. Det var trean som var
              mallen för det som nu är Bergsjön och Rinkeby. Där bor ofta nu
              mamma, pappa och sju eller nio barn.
            </seg>
            <seg n="e9da0d28">
              Det är klart att bostadspolitiken också måste försöka nå och
              fånga det problemet. När vi nu måste rusta och bygga om bostadsområden
              måste vi se hur man kan anpassa dem efter dem som efterfrågar
              bostäder i dag. Det gäller dels enmanshushåll, dels studenter.
              Men det finns också väldigt stora familjer.
            </seg>
            <seg n="51b9c8bf">
              Ett exempel på att Axel Darviks intressen också kan sammanfattas
              i att inte bara tala om byggpolitik utan också om bostadspolitik
              är hela andrahandsmarknaden. Har vi i dag ett system som gör att
              de bostäder som finns tillgängliga verkligen utnyttjas så effektivt
              som möjligt? Jag är långt ifrån säker på det.
            </seg>
            <seg n="7ac6f50e">
              Jag tror att det framför allt i våra storstadsområden finns många
              insatser att göra för att det befintliga bostadsbeståndet ska
              vara enklare och billigare att hyra ut under kortare och längre
              perioder. Det är exempel på hur jag så småningom, som Axel Darvik
              också uttryckte förståelse för, ska kunna formulera det i en mer
              långsiktig strategi än vad jag kunnat göra på de två veckor som
              nu har gått. I interpellationssvaret försöker jag mer gå igenom
              nuläget och de initiativ som är tagna.
            </seg>
            <seg n="6fe0aab0">
              Jag ställer förstås upp på i alla fall ett par av de framtidstankar
              som Axel Darvik gav uttryck för. En var att ha mer av hur vi nu
              definierar det får vi återkomma till uthållighet och långsiktighet
              i bostadspolitiken. Därför tycker jag att det är väldigt spännande
              att också ha fått planeringsfrågorna på mitt bord. När man till
              exempel bestämde sig för att bygga ut högskole- och universitetsplatser
              borde det förstås ha funnits ett helt annat planerande redan från
              början av var alla dessa glada och entusiastiska studenter ska
              bo. Samhällsplaneringen måste få en renässans, och det hoppas
              jag att den kan få, i bostadspolitiken.
            </seg>
            <seg n="45046d87">
              Regelverken återkommer ofta som den enda förklaringen till problem
              som uppstår. Jag är inte så säker på att det är regelverken som,
              enkelt uttryckt, är den stora förklaringen.
            </seg>
            <seg n="a17bd559">
              När det gäller att ha en mer liberal bostadspolitik tillhör vi
              ju olika partier och lägger nog in en hel del olika värderingar
              i de orden. Men jag ska återkomma så snart jag kan med en mer
              sammanhållen strategisk tanke.
            </seg>
            <seg n="a8f88c5e">
              Det vi gjort hittills måste utvärderas löpande. Visst är det
              som sagt bra att ha fått fram 3 000 studentlägenheter, men det
              är inte tillräckligt. Där ligger en undran också från min sida
              om de stöd vi har. Är de tillräckligt effektiva? Skyndar de på
              bostadsbyggandet i den riktning som de är avsedda att göra, eller
              finns det andra metoder? Det pågår nu också översyner som jag
              kommer att följa mycket noga.
            </seg>
          </u>
          <note type="speaker" n="8a01f8fd">
            Anf. 26 AXEL DARVIK (fp):
          </note>
          <u who="axel_darvik_bc1b0b" xml:id="i-afccfb034e1c1244-1" n="0bcdce1c">
            <seg n="45c9cbe7">
              Fru talman! Principen med studentbostäder är ju att de ska kunna
              vara ett första steg in på en studieort och att man senare ska
              kunna slussas ut i det ordinarie beståndet, hitta en permanent
              bostad på studieorten och inte längre bo i studentbostaden, som
              man bara har tillgång till så länge man studerar. Problemet är
              dock att det ordinarie beståndet är så blockerat av den förlamande
              bostadssituation med stora brister som vi har i dag att detta
              inte längre fungerar.
            </seg>
            <seg n="e22f9832">
              Särskilt allvarligt är detta med tanke på att en viktig del i
              den internationella kontext där vi befinner oss och där våra högskolor
              och universitet befinner sig är möjligheten att ta emot utbytesstudenter
              och att svenska studenter kan komma i väg till andra länder och
              lära sig saker där. Vad som nu sker är att man tvingas säga nej
              till många utbytesstudenter eftersom man inte har några bostäder.
              Studenter från andra länder avråds bestämt från att komma hit
              om de nu inte har lyckats hitta en bostad, vilket på många orter
              är oerhört svårt om man inte är ute år, ibland flera år, i förväg.
            </seg>
            <seg n="65ebcd2c">
              När jag varit ute och träffat studenter har jag mött många som
              är väldigt förtvivlade över den här situationen. De berättar också
              om hur det påverkar studiesituationen att hela tiden behöva flytta
              mellan olika andrahandslösningar, en månad här och en månad där.
              Detta är någonting som naturligtvis är väldigt illavarslande om
              vi vill att Sverige ska kunna bli en stark kunskapsnation. Men
              det har ibland också oerhört svåra konsekvenser för de enskilda
              individerna, och det är framför allt detta jag tycker är oerhört
              allvarligt.
            </seg>
            <seg n="9a9e3222">
              Jag hörde nu att bostadsministern andades att man kanske skulle
              kunna införa ett system med möjlighet att hyra ut del av lägenhet
              till betydligt bättre villkor än i dag. Detta är någonting som
              liberalerna har fört fram tidigare och som jag hoppas att det
              nu kommer konkreta förslag om. Det vore välkommet. Det skulle
              göra just denna akuta situation något enklare.
            </seg>
            <seg n="e02621a1">
              Sedan är det naturligtvis de långsiktiga delarna man måste se
              över. Det är inte så att regelverket är den enda boven, och det
              har jag inte heller hävdat här. Naturligtvis ligger det mycket
              i att studenter med de urholkningar av studiemedlen som skett
              under de senaste 15 åren har blivit betydligt fattigare i dag.
              Detta gör att möjligheten att bygga studentbostäder vars hyror
              studenterna har råd att betala blir betydligt mindre. Detta vill
              jag och Folkpartiet göra någonting åt. Det har vi förslag om i
              vår budgetmotion.
            </seg>
            <seg n="17107f42">
              Som jag tolkar de signaler man fått i tidningsartiklar och så
              vidare känner jag mig inte riktigt trygg utan får en känsla av
              att bostadsministern är på väg att glida ifrån byggfrågorna. För
              landets studenter är nybyggnation väldigt viktigt. Där är det
              inte frågan om att höja standarden i det befintliga beståndet
              som är problemet. Jag hoppas verkligen inte att man nu riskerar
              att tappa fokus på detta. Under den föregående ministern har vi
              sett alldeles för lite av konkreta åtgärder här.
            </seg>
            <seg n="3e1e6790">
              Vill man göra någonting för landets studenter måste man nu se
              till att ta till handling. Det krävs en rad åtgärder för att förändra
              dagens situation.
            </seg>
          </u>
          <note type="speaker" n="f0ee22a5">
            Anf. 27 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-1" n="42465ac8">
            <seg n="1ef5a5f7">
              Fru talman! Just när det gäller byggandet av nya studentbostäder
              måste vi faktiskt också erkänna att det på sina håll i Sverige
              där man har högskolor fungerar ganska bra för studenterna. Vi
              får inte glömma bort det i debatten.
            </seg>
            <seg n="9858d5bb">
              Det har ju visat sig att investeringsstödet för att bygga just
              studentbostäder har varit bra, och det är av den anledningen vi
              i Centerpartiet här frångår vår egentliga ståndpunkt att inte
              vilja ha investeringsstöd för byggande av bostäder. Är det riktat
              till studentbostäder har vi sett att det fyller en uppgift, och
              därför tycker vi att det är bra.
            </seg>
            <seg n="f6b6ba30">
              Det får dock inte vara den här brandkårsutryckningen som det
              hittills varit från regeringens sida, som helt plötsligt bara
              dras tillbaka. Det är då det blir så illa.
            </seg>
            <seg n="9ef61712">
              Vid starten av höstterminen 2004 visade det sig saknas 60 000
              lägenheter för studenter. Detta är inte bra.
            </seg>
            <seg n="e7fb7823">
              Det vi från Centerpartiet också vill uppmana den nya ministern
              till är att föra en dialog med kommuner som får nya högskoleplatser
              om att också ta sitt ansvar och se till bostadssituationen. Vi
              får aldrig glömma bort att studenter måste ha hem för att kunna
              ha en bra studietid, annars blir det inte bra. Vi vill ha en dialog
              mellan regeringen och kommunerna med högskolor och studenter så
              att man kommer rätt och behoven tillfredsställs.
            </seg>
            <seg n="b1e2928c">
              Det är inte bra när man får höra från studenter på den plats
              jag kommer ifrån, Uppsala, att de den första terminen måste ägna
              sig åt att jaga bostad i stället för att jaga poäng på sina tentor.
            </seg>
          </u>
          <note type="speaker" n="9aac3536">
            Anf. 28 LARS TYSKLIND (fp):
          </note>
          <u who="lars_tysklind_ab4b35" xml:id="i-b9601c0df4bf319b-3" n="0a1740e7">
            <seg n="9fad95a5">
              Fru talman! Jag har inte så mycket att tillägga just när det
              gäller bristen på studentbostäder. Denna har två talare här framhållit
              tydligt nog.
            </seg>
            <seg n="b4d4fa61">
              Ministern tog upp detta med liberal bostadspolitik. Den tror
              jag egentligen att vi kan enas om, för den bygger ju på att bygga
              efter den enskildes behov och önskemål. Det är grundpelaren i
              liberal bostadspolitik.
            </seg>
            <seg n="7144fb8d">
              Sedan vill jag välkomna ministerns, som jag uppfattar det, öppna
              hållning till att se över de investeringsstimulerande medlen och
              deras roll i framtiden. Det är ju inte självklart en positiv roll,
              utan detta kan faktiskt ha negativa konsekvenser också.
            </seg>
          </u>
          <note type="speaker" n="c0654a39">
            Anf. 29 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-11" n="44f43417">
            <seg n="396a609e">
              Fru talman! Jag är fortfarande ny, men för att fånga den hand
              som Lars Tysklind sträckte ut vill jag säga att den debatten vill
              jag verkligen fortsätta att föra. Det hoppas jag att vi kan göra
              både här och i andra sammanhang. Låt oss mycket öppet titta på
              olika insatser som har varit. Har de följt de tankar som fanns
              från början? Har de varit effektiva, eller finns det andra vägar
              att uppnå detta? Det tycker jag är ett viktigt förhållningssätt.
            </seg>
            <seg n="e170b660">
              Sedan är ju bostadspolitik så väldigt mycket. Lars Tysklind uttryckte
              att det alltid handlar om vad den enskilde, den som efterfrågar,
              vill ha. Men bostadspolitiken är också vad nästa enskilde ska
              efterfråga och nästa och nästa. Det gäller inte bara vad vi efterfrågar
              just här och nu. Hur bygger vi bostäder i dag så att de är ekologiskt
              hållbara också om 50, 70 och 90 år? Hur planerar vi bostadspolitiken
              så att vi i möjligaste mån kan komma åt de problem som både social
              och etnisk segregation medför? Det är det som gör bostadspolitiken
              både så svår och så oerhört viktig.
            </seg>
            <seg n="c46a8463">
              Rigmor Stenmark! Vi återkommer i nästa interpellationsdebatt
              till en del av de här tankarna, men det är ett viktigt påpekande
              att det ändå fungerar förhållandevis bra på några orter. Men där
              det inte fungerar är det förstås den oerhörda katastrof som Rigmor
              Stenmark men framför allt Axel Darvik gav uttryck för.
            </seg>
            <seg n="63fdaa75">
              Bostadsbrist är, som ett rakt svar på en av frågorna, givetvis
              tillväxthämmande. Så är det. Det råder inget tvivel om att det
              är så både i de regioner som växer i dag och i de fall som Axel
              Darvik påpekade, när studenter från andra håll i världen, som
              vi är oerhört beroende av, kommer hit och delar med sig av sitt
              kunnande. Eventuellt kanske de stannar kvar och delger oss sitt
              kunnande också när de avslutat studier. Bostadsbristen är tillväxthämmande.
            </seg>
            <seg n="42c7223e">
              Men jag vill ändå framhärda i att det är märkligt att känna oro
              för det man uttrycker som att bostadsminister betyder den som
              har ansvar för att det byggs, att det går att bo, att vi rustar
              upp och att vi bygger om liksom att bostadspolitiken handlar om
              att i möjligaste mån motverka social och etnisk segregation. Byggsidan
              är en oerhört viktig del i det, men den är inte den enda.
            </seg>
            <seg n="e543cee7">
              Jag tycker att det bara är att beklaga om Folkpartiet, i alla
              fall i Axel Darviks skepnad, anser att det är bekymmersamt att
              man försöker skaffa sig en uppfattning om den större helheten,
              som vilken oerhört viktig motor byggandet men också boendet och
              ombyggnaden av de befintliga bestånden är. Det är den helheten
              som jag i alla fall vill försöka vara med och forma.
            </seg>
          </u>
          <note type="speaker" n="66a59449">
            Anf. 30 AXEL DARVIK (fp):
          </note>
          <u who="axel_darvik_bc1b0b" xml:id="i-afccfb034e1c1244-2" n="0bcdce1c">
            <seg n="56b1df9f">
              Fru talman! Regeringens bostadspolitik för studenter har i allt
              väsentligt byggt på subventioneringspolitik. Man har klätt upp
              det i olika skepnader, momsreduktion, byggstimulans, bostöd och
              så vidare. Men vad det egentligen har varit är olika typer av
              subventioner.
            </seg>
            <seg n="e99ff327">
              Jag har inte sett att de här subventionerna har fungerat, och
              jag tror inte heller att studenter i dag upplever att de har fungerat.
              De pengar som man har lämnat ut på detta sätt har många gånger
              stannat hos byggbolagen och byggherrarna utan att komma studenterna
              till del i ökat byggande eller lägre hyror. För det krävs det
              andra grepp. Det krävs en långsiktig politik, förenklade regelverk
              och att man avskaffar subventionerna och stärker studenternas
              köpkraft.
            </seg>
            <seg n="a63aede2">
              Jag hoppas att när det framöver kommer en ny bostadspolitik,
              en ny programförklaring, de här delarna kommer med, att detta
              blir ledord för regeringen. Det skulle vara väldigt välkommet
              och någonting som jag har drivit i den här kammaren tidigare.
              Det är i så fall naturligtvis en omsvängning som jag definitivt
              välkomnar. När den kommer återkommer jag gärna i en ny debatt
              och följer upp de framtida planer som man då har. Jag ser definitivt
              fram mot de nya förslag som kommer från bostadsminister Mona Sahlin.
            </seg>
            <seg n="1de85ceb">
              Tack för debatten!
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="0dd21ab5">
            6 § Svar på interpellation 2004/05:100 om bostadspolitikens mål
          </note>
          <note type="speaker" n="4d66946d">
            Anf. 31 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-12" n="44f43417">
            <seg n="8e15fa0f">
              Fru talman! Rigmor Stenmark har frågat mig vilka åtgärder jag
              kommer att vidta för att uppfylla de bostadspolitiska målen.
            </seg>
            <seg n="a9902bbc">
              Jag vill först och främst klargöra att jag självfallet delar
              Rigmor Stenmarks engagemang för att de bostadspolitiska målen
              ska uppfyllas. Regeringen arbetar med dessa frågor på flera olika
              sätt. Tillfälliga investeringsstöd har införts för att främja
              byggandet av hyresbostäder i regioner andel tomma lägenheter.
              Tredimensionell fastighetsindelning har införts. med bostadsbrist.
              Statens bostadsnämnd bistår kommuner med stor Reglerna för hyressättningen
              har setts över och ett betänkande är som bekant nu ute på remiss.
              Byggkostnadsforum, BKF, har visat att det går att få ned både
              bygg- och boendekostnaderna utan att det görs avkall på kvaliteten.
            </seg>
            <seg n="925123ff">
              Andra viktiga åtgärder som kan få betydelse på längre sikt är
              till exempel tillsättandet av den nationella byggsamordnaren,
              Plan- och bygglagskommitténs arbete när det gäller att effektivisera
              beslutsprocessen, inklusive instansordningen för överklagande,
              arbetet inom Regeringskansliet för att se över frågan om statens
              framtida åtaganden för bostadsfinansieringen, den kommande utredningen
              om villkoren kring andrahandsuthyrning, liksom för uthyrning av
              del av bostad, i syfte att bättre utnyttja bostadsbeståndet etcetera.
            </seg>
            <seg n="72ed0e91">
              Men samhället förändras hela tiden, och statens och kommunernas
              resurser och möjligheter att ingripa är förstås begränsade. Uppgifter
              som är angelägna att arbeta hårdare med för framtiden är hållbarhetsfrågor
              och byggandet av det så kallade gröna folkhemmet, liksom allas
              möjlighet att få tillgång till en god bostad. Inte minst här finns
              starka kopplingar till integrationspolitiken och boendeförhållandena
              för de människor som bor i områden med en hög andel hushåll med
              låga inkomster och hög andel arbetslösa. Det ska vara goda bostäder
              i bostadsområden som är trygga, med den service som finns i andra
              områden. Det ska vara områden som präglas av mångfald, vilket
              också måste betyda att det ska vara möjligt men också intressant
              att bo där även för hushåll som har inkomster över genomsnittet.
            </seg>
            <seg n="41bae3f6">
              Det här är stora uppgifter och stora utmaningar. Vilka instrument
              som vi ska använda och vilka åtgärder som ska vidtas kan jag inte
              ta ställning till redan nu. Som ny samhällsbyggnadsminister med
              ansvar även för bostadspolitiken vill jag få en klarare bild av
              vilka åtgärder och instrument som är användbara. Här pågår dessutom
              ett arbete där Boverket genomför en utvärdering av de bostadspolitiska
              stöden och där en arbetsgrupp inom Regeringskansliet arbetar med
              frågorna kring statens roll när det gäller den framtida bostadsfinansieringen
              och bostadsmarknadens kapitalförsörjning.
            </seg>
            <seg n="cfdc457b">
              Avslutningsvis vill jag gärna peka på att det politiska ansvaret
              för bostadsförsörjningen i landet är delat mellan staten och kommunerna.
              Ett delat ansvar får dock aldrig betyda att det är ingens ansvar,
              utan att ansvaret är just gemensamt. Staten och kommunerna måste
              dra åt samma håll. Men varken staten eller kommunerna bygger eller
              förvaltar bostäder som huvudsyssla. Här måste förstås också fastighetsägarna
              såväl allmännyttiga och kooperativa som privata och byggindustrin
              dra sina strån till stacken för en mer uthållig och långsiktig
              bostadspolitik.
            </seg>
          </u>
          <note type="speaker" n="ab2af746">
            Anf. 32 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-2" n="42465ac8">
            <seg n="8ca536e8">
              Fru talman! Tack för möjligheten att diskutera de bostadspolitiska
              målen. Tack samhällsbyggnadsministern! Det är onekligen en lång
              titel som ministern har fått, men jag vill gratulera till den
              och önska lycka till. Jag hoppas att bostadsfrågorna inte drunknar
              i det allomfattande samhällsdepartement som ministern har ansvar
              för.
            </seg>
            <seg n="36ddd78a">
              Tack också för att ministern delar mitt engagemang för att de
              bostadspolitiska målen ska uppfyllas. Jag hoppas innerligt att
              det inte bara är vackra ord utan att vi nu kommer att få se en
              rad förslag från regeringen att ta ställning till i riksdagen
              inom en mycket snar framtid samt att vi får se en minister som
              även i fortsättningen deltar i våra debatter, både här i kammaren
              och ute i samhället. Det hastar nämligen.
            </seg>
            <seg n="2c5d1d86">
              Bostadspolitiken är en av de största frågorna, och människor
              känner en väldigt stor oro inför den. Det gäller inte minst våra
              ungdomar, som vi redan har diskuterat, men även de ungdomar som
              inte studerar. Även den äldre befolkningen uttalar den här oron
              öppet. Det fick jag på nytt ta del av när riksdagen i lördags
              hade Öppet hus. Det var ovanligt många, tycker jag, som kom till
              bostadsutskottets sessionssal och som ville diskutera bostadsfrågorna.
              Man tog tillfället i akt. Glädjande var att vi även hade människor
              här som så att säga inte har tak över huvudet, nämligen de som
              är hemlösa. Det är allas rättighet att ha en bostad, hur gör vi
              med dem?
            </seg>
            <seg n="a7459b46">
              Jag blir tyvärr något konfunderad av svaret som ministern ger
              i dag. Det är på nytt ett upprepande av de frågor som vi många
              gånger har diskuterat med den förre bostadsministern och som vi
              från Centerpartiets sida och även från oppositionens andra partier
              har krävt svar på. Tillfälliga investeringsstöd är ingen bra lösning
              för att få fler bostäder. Att Plan- och bygglagskommittén inte
              kommer till skott är fullständigt oacceptabelt. Och att bara tala
              om kommande utredningar och om utredningar som har påbörjats och
              är ute på remiss känns inte tillfredsställande.
            </seg>
            <seg n="394dd458">
              Förhållandena på bostadsmarknaden i vårt land är så välkända
              ute i samhället att det inte kan ha undgått ministern. I dag råder
              bostadsbrist i 157 av landets 290 kommuner. Regeringens åtgärder
              har dömts ut av bostadsmarknadens aktörer. Bostadspolitiken befinner
              sig i en akut förtroendekris.
            </seg>
            <seg n="2fc5c232">
              Det är unga, äldre och låginkomsttagare som tar mest stryk på
              den befintliga bostadsmarknaden i dag. Det är många människor
              som står i kö. När vi senast hade en debatt om detta togs som
              exempel att om man radar upp alla de människor som står i kö kommer
              kön att ringla från Helsingfors till Örebro. För många gäller
              andrahands- och till och med tredjehandsboende, och månadskostnaden
              för en bostad är på många håll enorm.
            </seg>
            <seg n="43714e86">
              Jag har lite grann berört den äldreexplosion som kommer inom
              kort. Vi är många 40-talister som snart går i pension, och vi
              kommer att ställa stora krav. Vi har också ett underhållsberg
              som tornar upp sig och måste åtgärdas.
            </seg>
            <seg n="c821ae67">
              Nej, fru talman och ministern, det duger inte att skjuta frågorna
              framför sig. Samhällsbyggnadsministern måste sätta fart. När sätter
              ministern fart? Hur blir det i framtiden?
            </seg>
          </u>
          <note type="speaker" n="081df963">
            Anf. 33 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-df76f05a6f5d8a94-0" n="627f9763" next="i-163101bc98a623c3-0">
            <seg n="5ac948fa">
              Fru talman! Även jag vill välkomna ministern till hennes nya
              post. Jag vill också framhålla att jag ser det som positivt att
              vi fått en minister som på heltid kan ägna sig åt dessa frågor.
              Det behövs. Bostadsmarknaden är i dag komplicerad. Det gäller
              att finna en väl avvägd politik, där både marknaden och samhällets
              styrning ges utrymme.
            </seg>
            <seg n="2f891784">
              Ett problem, som jag ser det, är att det i dag främst byggs för
              att sälja vidare, inte för att förvalta. Det synsättet påverkar
              såväl ekonomin för byggherren givetvis i positiv riktning för
              den som bygger och säljer vidare som ekonomin för den boende,
              oftast i negativ riktning. Det påverkar också kvaliteten i byggandet
              och boendet, vilket vi kommer att dras med i åtskilliga decennier
              framöver.
            </seg>
            <seg n="dda6933c">
              Det gäller alltså att återkomma till en situation där kvalitet
              och pris går mer i takt än vad fallet är i dag. Detta visar tydligt
              att vi i dag egentligen inte har en bostadspolitisk marknad. Vi
              har tre. Vi har en marknad som består av storstädernas samhällsplanering
              och bostadsmarknad, en som består av residensstädernas samhällsplanering
              och bostadsmarknad residensstäderna är oftast också högskoleorter
              och en som består av det övriga Sverige. Det är alltså tre bostadsmarknader
              med totalt olika förutsättningar.
            </seg>
            <seg n="47244160">
              Hur tänker bostadsministern arbeta för att ge alla dessa marknader
              de förutsättningar som de behöver? Bostadsministern säger i sitt
              svar att det är ett ansvar mellan staten och kommunerna. Det är
              givetvis riktigt. Samtidigt ska vi veta att de små och medelstora
              kommunerna utanför storstäderna och residensstäderna i dag ofta
              har en ekonomisk situation som innebär en balansakt på slak lina.
            </seg>
            <seg n="0aa13def">
              Det är alltså ingen enkel situation. De har det inte lätt när
              det gäller att ta sitt ansvar. De eventuella nya pengar som de
              får kommer nämligen att gå åt till att sköta det eftersatta underhåll
              som funnits under de senaste tio åren.
            </seg>
            <seg n="4de922bd">
              Trots att min hemkommun Arboga kommunikationsmässigt ligger bra
              mellan tre storstadsområden har där inte byggts någonting under
              det senaste decenniet inte ett enda hus. Hur hjälper en samlad
              bostadspolitik för Sverige Arboga och övriga Landsorts-Sverige
              att komma vidare? Jag är väl medveten om att frågan inte är enkel,
              men jag ser ändå fram emot en kommentar.
            </seg>
          </u>
          <note n="30829db2">
            Anf. 34 GUNNAR ANDRÉN (fp):
          </note>
          <u who="jorgen_johansson_f30e7a" xml:id="i-163101bc98a623c3-0" n="627f9763" prev="i-df76f05a6f5d8a94-0">
            <seg n="abf1baf2">
              Fru talman! Jag får säga dito till statsrådet Sahlin i hennes
              nya roll.
            </seg>
            <seg n="eae6f893">
              Det är dyrt att bo i Sverige i dag. Det är ett jätteproblem för
              många att en så stor del av inkomsten går till boendet. Om man
              ska gå mera på djupet handlar det om att de enskilda människornas
              köpkraft egentligen är ganska dålig i vårt land. Men jag ska inte
              ta den diskussionen nu; vi får ta den i ett annat sammanhang.
              Det är dock ett bekymmer att en så stor andel går till just boendet.
            </seg>
            <seg n="9c064411">
              Jag tror att det är dags att ta ett nytt avstamp i bostadspolitiken.
              Det finns så många olika problem. Ta bostadsmarknaden i Nordanstig,
              som inte ligger så långt från den ort där statsrådet en gång föddes,
              som exempel. Där har man problem med hur man ska få råd att riva
              ett stort antal bostäder. Det är ett av de problem som statsrådet
              så småningom ska ta itu med.
            </seg>
            <seg n="a4734ea5">
              I Helsingfors förhåller det sig väldigt annorlunda. Där omfattar
              bostadskön med omkringliggande kommuner 90 000 människor. Det
              är också så som Jörgen Johansson sade att det finns många olika
              bostadsmarknader. Jag har själv genomgått flera av dem. Jag har
              bott i hyresrätt på 25:e våningen i Kronprinsen i Malmö, i det
              hus som består av 26 våningar. Numera bor jag i villa i det rika
              Stocksund. Jag har naturligtvis också bott i studentbostad. Så
              är det; vi har olika bakgrunder.
            </seg>
            <seg n="e6ea41c5">
              Jag ska ställa tre frågor till statsrådet. De syftar lite grann
              på den region som jag kommer från, nämligen Helsingfors. Den första
              frågan handlar om Sankt Erik-domens betydelse 1995, som utretts
              i Hyressättningsutredningen och nu är ute på remiss. Sankt Erik-domen
              innebar att man sänkte inflyttningshyrorna, vilket gett en chockverkan
              på nybyggnationen genom att man inte lyckats ta sig ur effekterna
              av den. Man kan inte lita på att få tillbaka sin investerade krona.
              Det är den första frågan.
            </seg>
            <seg n="8e4f5f2e">
              Den andra frågan gäller något som jag också tror varit väldigt
              negativt. Det lät positivt när statsrådets företrädare på SABO-kongressen
              i Sundsvall 2003 lovade att vi skulle få ett nytt bostadsfinansieringssystem
              från år 2007. Jag tror dock att detta sänder alldeles fel signaler,
              nämligen att vi måste vänta och avvakta.
            </seg>
            <seg n="c1d1df76">
              Jag skulle därför vilja fråga: Är det klokt att utfärda löften
              om att vi ska få nya bostadsfinansieringssystem långt fram i tiden?
              Jag säger inte att vi ska återgå till något gammalt system, men
              löftet om att vi långt fram i tiden ska få sådana här bostadsfinansieringar
              tror jag inte på.
            </seg>
            <seg n="a5c67365">
              Den tredje frågan som jag ska ta upp gäller specifikt den utredning
              som landshövding Hellström gjorde för något år sedan. Där bekräftade
              samtliga förortskommuner i Helsingfors att de hade behov av att
              bygga, att de kunde bygga men att en ingrediens i detta gjorde
              att nästan ingenting blev byggt.
            </seg>
            <seg n="5b10eaf1">
              Det har att göra med kommunikationerna. Det är nämligen mycket
              svårt att bygga innan man fått goda kommunikationer. Det må gälla
              Tullinge, som nu är aktuellt, eller något annat område. Vi har
              här en omvänd situation. I första hand måste man lösa kollektivtrafiken
              till nya bostadsområden. Det är den tredje frågan, och detta skulle
              jag gärna vilja ha svar på.
            </seg>
          </u>
          <note type="speaker" n="ec2c9e90">
            Anf. 35 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-d6881a5098650164-3" n="271c5d1a">
            <seg n="4266d673">
              Fru talman! Jag blev så inspirerad av det öppna förhållningssätt
              som samhällsbyggnadsministern intagit i dag där hon vill få med
              sig förslag och idéer, och också ompröva politiken och se vad
              nytt man kan göra, att jag tänkte ta tillfället i akt och göra
              några medskick just med tanke på det öppna förhållningssättet.
            </seg>
            <seg n="8db74adf">
              För att få till stånd ett kontinuerligt byggande, som jag tror
              att nästan alla är överens om både i riksdagen och uppenbarligen
              också i regeringen, är det inte så att det enbart finns en lösning
              till detta problem, utan det krävs flera lösningar.
            </seg>
            <seg n="d9cf466c">
              Från Folkpartiets sida anser vi att det är konsumentens efterfrågan
              som ska stå i fokus. Vi måste se till att det produceras utifrån
              de behov som finns, precis som samhällsbyggnadsministern varit
              inne på. I dag finns till exempel inte stora hyresrätter för de
              barnrika familjerna, utan väldigt många av de bostäder som finns
              är små. Det behövs alltså flera reformer och flera insatser och
              åtgärder. Jag tänkte därför ta tillfället i akt och räkna upp
              några sådana.
            </seg>
            <seg n="5b632356">
              Det första jag vill framhålla är statens roll i det finansiella
              systemet. Det handlar alltså om diskussionen kring kortsiktiga
              bidrag. Vilken är egentligen statens roll? Vi kan konstatera att
              marknaden i stort, oavsett aktör, haft mycket synpunkter på de
              kortsiktiga bidragen som innebär att det är orimligt att någon
              ska våga göra de investeringar som krävs.
            </seg>
            <seg n="6c97d206">
              En reformering av hyressättningssystemet är alldeles väsentlig.
              Den 15 oktober kom det en utredning i det avseendet, och den är
              nu ute på remiss. Remissrundan avslutas den 20 december. Den tror
              vi är väldigt viktig.
            </seg>
            <seg n="86276448">
              Vidare har vi detta med ny upplåtelseform och ägarlägenheter.
              Vi tror att det är en mycket viktig åtgärd när det gäller att
              göra något åt situationen i de områden där det till hundra procent
              är hyresrätter och där också andra människor människor med en
              annan kulturell bakgrund skulle vara intresserade av att kunna
              äga sin bostad. Där har inte bostadsrättsföreningarna alltid fallit
              väl ut; de har inte varit intressanta nog.
            </seg>
            <seg n="949a0ef6">
              Detta med markpolitiken, även statens markpolitik det vill säga
              där staten äger mark som skulle kunna användas för bostadsbyggande
              är också nog så viktigt.
            </seg>
            <seg n="01118d35">
              Och vad händer i dag i storstäderna när det gäller miljöfrågorna?
              Jo, bullernormer och andra miljöfrågor gör att man inte kan gå
              vidare och förtäta så som man skulle önska. Är det som i dag sker
              verkligen rimligt, inte minst i den här regionen?
            </seg>
            <seg n="d695b54e">
              Behovet av forskning och konkurrensfrågorna handlar det också
              om. Hur ser vi till att pressa kostnaderna för byggandet? Där
              delar vi inte uppfattningen att det handlar om att tillsätta tjänstemän
              på Boverket, utan vi tror att det behövs mer av forskning och
              också muskler åt Konkurrensverket.
            </seg>
            <seg n="c2db8205">
              Långsiktiga spelregler är något alldeles väsentligt.
            </seg>
            <seg n="76b950e9">
              Vidare tror vi att det finns andra socialpolitiska skäl som gör
              att vi måste se över exempelvis de bostadslösa barnens situation.
              Det finns 2 000 barn i Sverige som faktiskt inte har en bostad.
              Vräkningarna måste alltså hanteras på något sätt. Det måste förstärkas
              där så att även barnen har rätt att ha en bostad.
            </seg>
            <seg n="619163f3">
              När det gäller skattesystemet och fastighetsskatten gör miljöåtgärder
              att man bestraffas för något som borde vara bra. Hela PBL, infrastrukturen
              med både kollektiv trafik och vägar liksom lagen om allmännyttiga
              bostadsföretag som vi tidigare här diskuterat i ett specifikt
              avseende och skatteutjämningssystemet kan nämnas. Det kostar mycket
              för kommuner att växa, och det hindrar när man inte anser sig
              ha råd att göra det. Man exploaterar i tätort men vill inte gå
              in och nyexploatera om man inte har utrymme i skolor och förskolor.
            </seg>
            <seg n="b99ff31b">
              Det här är bara några exempel.
            </seg>
            <seg n="7554d4b1">
              Vi i Folkpartiet har i år lagt fyra motioner. Jag hoppas att
              samhällsbyggnadsministern läser dem. Men min fråga är: Kommer
              det någon proposition det här riksmötet från samhällsbyggnadsministern?
              Jag kan konstatera att den listan just nu är tom.
            </seg>
          </u>
          <note type="speaker" n="55b465b4">
            Anf. 36 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-5d2d265bfe31ae22-2" n="86539ca7">
            <seg n="29c97f18">
              Fru talman! Det är uppmuntrande att höra talarna här uttala sitt
              engagemang för de bostadspolitiska målen, inte minst när det är
              statsrådet Sahlin som gör det.
            </seg>
            <seg n="a7b473d1">
              Jag vill också konstatera att under 63 av de senaste 72 åren
              är det Socialdemokraterna som har haft makten och som har utformat
              samhället. Men den 1 mars 2003 fanns det 26 000 tomma lägenheter
              i landet och 100 000 bostadssökande bara i Helsingforssområdet!
            </seg>
            <seg n="6cce9ccf">
              De tomma lägenheterna finns inte bara i Nordanstig, utan de finns
              också i Falköping, i Örkeljunga och, tror jag, i Vimmerby. I varje
              fall finns det tomma lägenheter också i Sävsjö och i Sandviken.
              Det är alltså inte heller fråga om en geografisk koncentration.
              Bostadsbristen är dominerande bedövande, skulle jag vilja påstå
              i storstadsområdena.
            </seg>
            <seg n="00052ab3">
              Vem tror egentligen att Socialdemokraterna kan klara upp den
              här situationen? Behövs det hundra år, eller kanske ännu mer?
              Att det är många som givit upp hoppet är alldeles påtagligt. Uppenbarligen
              har de egna förtroendemännen givit upp hoppet, vilket framgått
              av tidningarna den senaste veckan. Det gäller då riksdagsmän,
              kommunalpolitiker och fackliga förtroendemän som skaffat sig bostäder
              utanför regelverk och praxis. Det är något som tyder på att här
              finns ett grundläggande systemfel.
            </seg>
            <seg n="3a8bc6c8">
              Om jag förstått utskrifter från radion rätt menar statsrådet
              att det inte är fel på systemet. Så sades det i alla fall i fredags
              på Ekot. Statsrådet Sahlin sade att det är moralen hos de enskilda
              människorna som är det är problem med. Visst, en del människor
              tycker att det är bra med en moralisk upprustning. Jag har inget
              emot en moralisk upprustning inom socialdemokratin. Men jag tror
              att det ställs större krav på den som ska sköta detta pastorat
              än att bara kunna vrida bostadspolitiken rätt med hjälp av en
              moralisk upprustning.
            </seg>
            <seg n="82171329">
              Det krävs mera. Det krävs ett byggande där det finns brister.
              Det behövs kanske en bättre hjälp till de 60 kommuner som i dag
              överväger att riva bostadslägenheter därför att man har haft för
              många, därför att man inte har någon användning för dem och därför
              att den förda politiken har lett till att man har dessa 26 000
              lägenheter som det inte finns någon användning för.
            </seg>
            <seg n="be01af3a">
              Jag tycker att det är väldigt positivt med det engagemang och
              den vilja som statsrådet Sahlin har visat för att få ordning på
              detta. Men jag tror att det hela är svårskött och att det är en
              gigantisk uppgift. Det krävs inte bara bostadsrätter utan även
              en förändrad hyreslagstiftning för att få i gång bostadsbyggandet.
            </seg>
          </u>
          <note type="speaker" n="bb601382">
            Anf. 37 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-13" n="44f43417">
            <seg n="f541a40d">
              Fru talman! Jag tycker att vi hade en väldigt bra diskussion
              ända tills Carl-Erik Skårman gick upp i talarstolen. 63 av de
              senaste 72 åren har nu nämnts ett antal gånger. Men väljarna har,
              enligt mig, röstat fram en socialdemokratisk regering det är ett
              annat sätt att uttrycka sig.
            </seg>
            <seg n="36b4926e">
              Carl-Erik Skårman frågar om det blir hundra år till. Ja, det
              får väl väljarna avgöra. Vi tycker olika. Varför kan man inte
              bara konstatera det? När jag talar om systemet är det fråga om
              man får fram fler lägenheter genom att släppa på bruksvärdessystemet
              eller inte eller om man får fler lägenheter som är dyrare men
              inte fler till antalet. Ja, det där är en politisk bedömning,
              och det är vad det handlar om.
            </seg>
            <seg n="8dbb3c7c">
              Jag bara väntade att någon skulle nämna om Helsingfors och lägenhetsaffärerna.
              Jag skulle vilja höra Carl-Erik Skårman säga att han tycker att
              det är fel att Helsingforss privata fastighetsägare, frånsett
              vad de ska lämna till bostadskön, också har inflytande över vilka
              som flyttar in i deras lägenheter. Kommer Carl-Erik Skårman att
              föreslå att vi ska förändra där?
            </seg>
            <seg n="a84502e3">
              Jag har inte en chans att beröra ens en tiondel av alla frågor
              som kommit fram i diskussionen. Men jag utgår från, som jag tidigare
              sagt, att det inte är sista gången vi diskuterar detta, vare sig
              här i kammaren eller på andra håll i den politiska debatten.
            </seg>
            <seg n="bda615d1">
              Rigmor Stenmark det var ju du som ställde interpellationen jag
              har suttit i två veckor på min nya ministerpost. Det uttryckte
              du förståelse för, men samtidigt var du irriterad över att jag
              inte visade upp en ny bostadspolitik och en ny inriktning.
            </seg>
            <seg n="7df0f315">
              Det är lätt att tala om ett delat ansvar mellan staten och kommunerna
              och att sedan, som jag tycker att Rigmor Stenmark lite grann gjorde,
              lägga skulden för alla problem på just regeringen. Det här är
              en mycket större frågeställning, vilket jag tycker att vi alla
              har varit inne på.
            </seg>
            <seg n="c70e288e">
              Jag hoppas att jag tillsammans med er kan visa att de här frågorna
              inte gör att bostadspolitiken drunknar utan att den kanske till
              och med får en annan tyngd på större politikområden. Bostadspolitiken
              är ju så mycket mer än bara när och var vi bygger. Jag ser stora
              möjligheter att samordna en spännande debatt om framtiden inte
              minst med just energi- och uthållighetsfrågorna.
            </seg>
            <seg n="b0ff6b91">
              Jag hoppas alltså att vi kan se till att det här inte drunknar
              utan att det tvärtom får en större tyngd. Det är ju ändå så att
              vi bor en större del av våra liv än vi arbetar och studerar. Men
              det är inte alltid så tyngdpunkten i den politiska debatten har
              varit.
            </seg>
            <seg n="a4dc649a">
              Rigmor Stenmark sade: Sätt nu fart! Ja, jag ska försöka, och
              då med några av de utgångspunkter som vi här har varit inne på.
              Generationsförändringarna kräver en annan syn på boendet. Familjemönstret
              när det inte är mamma, pappa och två barn som är det stora mönstret
              i dag är att antingen är man ensamboende eller också har man väldigt
              många barn. Det passar inte alltid de bostäder som byggdes på
              60- och 70-talen för.
            </seg>
            <seg n="3f763bda">
              Inom energipolitiken behovet av att spara energi så att industrin
              ska få ett större utrymme finns det gigantiskt mycket att göra
              när det gäller hushållningen i bostäderna.
            </seg>
            <seg n="e44fdc6c">
              Med bland annat dessa utgångspunkter ska jag försöka sätta fart,
              som Rigmor Stenmark uppmanade mig att göra.
            </seg>
            <seg n="bc0c84e1">
              Jag hinner inte kommentera allt Jörgen Johansson sade, men jag
              vill säga att det var en mycket intressant analys han gjorde,
              att det finns minst tre bostadsmarknader. Det var ett uttryck
              som fick mig att fundera mycket över att man i dag mest bygger
              för att sälja vidare och inte för att förvalta. Att säga att vi
              verkligen måste återupprätta förvaltandets ädla konst i vårt bostadsbestånd
              var för mig ett viktigt inspel.
            </seg>
            <seg n="46b80ee5">
              Gunnar Andrén pekar också på behovet av att bredda synen på bostadspolitiken,
              samtidigt som han med rätta frågar efter hur man riktar statens
              begränsade möjligheter till just de områden där ingen annan än
              staten kan agera. Det är bland annat det som Hyressättningsutredningens
              förslag har bäring på, den som som Gunnar Andrén frågade om. Där
              är remisstiden är snart slut.
            </seg>
            <seg n="b8500707">
              Vad gäller ett nytt bostadsfinansieringssystem ska vi till att
              börja med att utvärdera om det vi har har varit tillräckligt effektivt
              eller inte. Sedan får vi återkomma.
            </seg>
          </u>
          <note type="speaker" n="747de404">
            Anf. 38 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-3" n="42465ac8">
            <seg n="6f0c0075">
              Fru talman! Det är bra att Mona Sahlin ska försöka sätta fart.
              Jag kan lova att jag kommer att hålla Mona Sahlin varm och kommer
              verkligen att undersöka hur fort det kommer att gå. Efter vad
              jag ser av dem som deltar i debatten finns det ett oerhört engagemang
              för bostadsfrågorna, för att lyfta upp dem på en så att säga högre
              plats i samhällsdebatten. Vi är otåliga. Det tror jag att Mona
              Sahlin som ny på sin ministerpost kan förstå.
            </seg>
            <seg n="7b79d44c">
              Det är regeringen som står bakom de bostadspolitiska mål som
              är fastställda av majoriteten i riksdagen, och majoriteten i riksdagen
              leds av Socialdemokraterna. I den socialdemokratiska regeringen
              har också minister Mona Sahlin ingått i många år, så jag vet att
              helt obekanta kan frågorna inte vara.
            </seg>
            <seg n="a5438a57">
              Jag ska be att få återge de bostadspolitiska mål som majoriteten
              har bestämt: Målet för bostadspolitiken är att alla ska ges förutsättningar
              att leva i goda bostäder till rimliga kostnader och i en stimulerande
              trygg miljö inom långsiktigt hållbara ramar. Boende- och bebyggelsemiljön
              ska bidra till jämlika och värdiga levnadsförhållanden och särskilt
              främja en god uppväxt för barn och ungdomar. I planering, byggande
              och förvaltning ska den ekologiskt, ekonomiskt och socialt hållbara
              utvecklingen vara grund för verksamheten.
            </seg>
            <seg n="4f14b5bb">
              Det var målen såsom de lyder i dag.
            </seg>
            <seg n="ad2ba231">
              I bostadsutskottet ställer vi nu när vi förbereder oss för nya
              inlägg i kammaren, med de motioner som finns som grund, krav på
              tillägg. Bland annat handlar det om att man ska kunna äga sin
              bostad i större omfattning än i dag i Sverige samt att arkitektur
              och bevarelsefrågorna ska lyftas fram. Det är väl måhända också
              så, samhällsbyggnadsministern, att även målen bör ses över och
              uppdateras och kanhända göras modernare.
            </seg>
            <seg n="6a0bd301">
              Centerpartiets agenda för hur vi vill att bostadspolitiken ska
              utformas kan jag nämna några punkter av. Tyvärr hinner vi inte
              ta allt i en sådan här debatt. Men det som är det viktiga är att
              vi får ett ökat byggande och att det främst är hyresrätter som
              byggs. Hyressättningsproblematiken måste lösas. Långsiktiga och
              stabila spelregler är begrepp som i dag är obekanta när vi är
              ute och pratar om svensk bostadspolitik.
            </seg>
            <seg n="273bc97d">
              I Centerpartiet tror vi faktiskt att den socialdemokratiska regeringen
              är medveten om de problem som finns, men man kommer ständigt med
              fel medicin. Nu hoppas jag att den nya ministern kommer med rätt
              medicin.
            </seg>
            <seg n="7fe583b2">
              Vi måste få långsiktiga spelregler och ett enkelt regelverk.
              Vi måste se över hyressättningssystemet, det måste reformeras.
              Vi måste få fler hyresrätter. Vi måste få åtgärder för underhållet,
              och vi måste se till att vi får en verklig miljöpolitik även på
              det här området. Sjuka hus måste bort. Vi kan inte acceptera att
              barn och ungdomar får alltmer av allergier. Vi måste få en mångfald
              i stället för segregation. Vi måste få ökad konkurrens i byggsektorn,
              och vi måste minska den sociala och regionala klyvningen i samhället,
              i landet som helhet. Vi måste få en planering där inte minst kvinnor
              och barn får vara med, att man verkligen lyssnar på dem. Där hoppas
              jag mycket på den nya ministern.
            </seg>
            <seg n="daf21839">
              Bostadsbidragen måste ses över så att man inte blir fast i ett
              bidragsberoende som hämmar möjligheter att ta ett nytt arbete
              och möjligheter att få mer pengar kvar i sin plånbok. Man måste
              också kunna antingen äga eller hyra sin villa eller sin lägenhet.
            </seg>
          </u>
          <note type="speaker" n="2dce2fa7">
            Anf. 39 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-df76f05a6f5d8a94-1" n="627f9763" next="i-163101bc98a623c3-1">
            <seg n="907040cd">
              Herr talman! Det gäller i en sådan här diskussion att se till
              att det inte bara förblir ord utan också mynnar ut i en handling.
              Jag ser därför fram emot de diskussioner vi kommer att ha här
              i kammaren i framtiden.
            </seg>
            <seg n="23ceef16">
              Anledningen till att jag anmälde mig till den här debatten är
              att jag konstaterade att om inte någon från övriga landet anmäler
              sig blir det här en Helsingforssdebatt eller en residensstadsdebatt.
              Jag konstaterar att tre av deltagarna är stockholmare, en är residensstadsföreträdare,
              och själv tillhör jag gruppen landet i övrigt. Jag ser min uppgift
              som talesman för den att verkligen framhålla att vi har olika
              situationer och att man måste ta hänsyn till alla bygders situation
              på bostadsmarknaden.
            </seg>
            <seg n="419aa7bf">
              En frisk marknad består av nybyggnation, förvaltande och avyttring,
              alltså rivning. Under det senaste decenniet har i alla fall i
              de bygder där jag finns ingen rivning av gamla bostäder förekommit
              i och med att det inte heller finns någon nybyggnation. Det är
              alltså ingen frisk marknad. Det här måste vi på något sätt ändra
              på. Det har blivit en stagnation, och ett underhållsberg har skapats.
              De propåer som Byggkostnadsforum har gjort är mycket intressanta.
              Samtidigt är det så att vi inte kan ha en nybyggnation som kostar
              skjortan. Vi måste ligga på en hyresnivå som är mellan 25 och
              28 % av nettoinkomsten hos familjerna. Det går inte att bygga
              som i Hammarby Sjöstad, där man har en kostnad för bara marken
              på 9 000 kr per kvadratmeter, medan man säger att den i normalfallet
              inte får överstiga 500 kr.
            </seg>
            <seg n="dc460b76">
              Det här är saker som man måste titta på och som är en väsentlig
              del av en kommande bostadspolitik.
            </seg>
          </u>
          <note n="a769efe1">
            Anf. 40 GUNNAR ANDRÉN (fp):
          </note>
          <u who="jorgen_johansson_f30e7a" xml:id="i-163101bc98a623c3-1" n="627f9763" prev="i-df76f05a6f5d8a94-1">
            <seg n="a2f95a2f">
              Herr talman! Jag tycker att det som statsrådet sade var väldigt
              intressant, att man skulle utvärdera om den hittillsvarande politiken
              har varit gagnelig. Det är min absoluta uppfattning att vi här
              har ett jättelikt problemområde. Trots att jag kommer från Helsingfors,
              Jörgen Johansson, tog jag Nordanstig, som inte ligger i den här
              regionen, som utgångspunkt. Man kan, även om man råkar bo här,
              tala om andra delar av landet. Så har jag fått det sagt också.
            </seg>
            <seg n="194611fa">
              Jag ska inte upprepa mina frågor. Jag får återkomma till dem
              i andra sammanhang, för jag förstår också att tiden här är knapp.
              Men jag tror för min del att om man, som statsrådet, har öppnat
              för att titta på om de mål som finns kan nås med de medel som
              har anvisats, är det en väldigt bra utgångspunkt för att vi ska
              kunna reducera de köer och de problem som vi har på alla de olika
              bostadsmarknader vi har.
            </seg>
            <seg n="b59cec19">
              Vi hade så sent som i lördags Nina Lundström ledde vår diskussion
              i en folkpartigrupp en diskussion om Vårt hem är vår borg. Där
              tog man upp många olika frågor, inte minst uthållighetsfrågorna
              och att vi måste har ett energisparande och miljövänligt byggande.
              Också på den här punkten, som faller lite utanför den här diskussionen,
              finns det väldigt mycket att göra för att stimulera människor
              att ta ett ökat ansvar för sin egen situation.
            </seg>
            <seg n="2f3102fa">
              Allra sist tror jag för min del att storstadsproblemet måste
              lösas på ett bättre sätt än att bara titta på det. Jag tycker
              att till exempel Strängnäs visar på att kommunikationerna, nu
              när vi har fått Mälarbanan, spelar en ohyggligt viktig roll för
              hur vi ska bo i framtiden. Där har vi mycket att fundera över.
              Då kan man också bo i Arboga, en utmärkt stad.
            </seg>
          </u>
          <note type="speaker" n="9b834f54">
            Anf. 41 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-d6881a5098650164-4" n="271c5d1a">
            <seg n="64ad901d">
              Herr talman! Bostadspolitiken berör verkligen väldigt många olika
              politikområden. Jag hoppas att samhällsbyggnadsministern kommer
              att ha ett samarbete med de andra politikområdena, inte minst
              när det gäller bidrag till individer och de skattemässiga problemen.
              De är delar av en helhet.
            </seg>
            <seg n="3947a692">
              I bostadsutskottet har vi inte haft speciellt mycket att göra
              på grund av att det har kommit väldigt få förslag från regeringen.
              Men vi ser fram emot att det nu säkerligen kommer att hända mycket
              mer. Men vi har hanterat mängder av motioner från partierna här
              i riksdagen och också från enskilda motionärer. Det finns alltså
              en uppsjö av goda förslag som jag tycker att man ska titta på.
            </seg>
            <seg n="e4a55dc6">
              När det gäller detta med förvaltare är det få som vill förvalta.
              Man förstår inte vad som kommer att gälla långsiktigt, och då
              tar man inte den risken.
            </seg>
            <seg n="bfc7f2f4">
              Ett annat medskick som jag vill göra gäller flyttkedjorna. Det
              är viktigt att fundera över vem man bygger för. Ungdomar som flyttar
              hemifrån kanske inte alltid har råd att efterfråga en nyproducerad
              bostad, utan vill hellre hitta någonting i det befintliga beståndet.
              Där finns det många undersökningar att ta del av.
            </seg>
            <seg n="f07bd90c">
              Men, som sagt, propositionslistan för det här riksmötet är tom.
              Jag hoppas att statsrådet kan säga någonting om ifall det finns
              något i pipeline .
            </seg>
            <seg n="c6043e2d">
              Visserligen står jag här som representant för Helsingforss läns
              lista, men jag kan garantera att vi alltid har ett riksperspektiv,
              och jag kommer ursprungligen från Norrbotten.
            </seg>
          </u>
          <note type="speaker" n="543a7fe0">
            Anf. 42 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-5d2d265bfe31ae22-3" n="86539ca7">
            <seg n="2bf177e7">
              Herr talman! Jag förstår om statsrådet Sahlin känner sig illa
              berörd när jag erinrar om de egna förtroendemännens svek mot den
              förda bostadspolitiken, som avslöjades förra veckan. Men jag får
              också lyckönska Socialdemokraterna till att bostadsfrågorna inte
              har varit de enda som väljarna har tagit ställning till. Hade
              det bara varit bostadspolitiken som hade legat till grund hade
              nog inte valframgångarna varit så stora, snarare tvärtom. Då hade
              det kanske gått åt skogen för den socialdemokratiska regeringen
              långt tidigare.
            </seg>
            <seg n="c3feaddd">
              Men jag vill i alla fall lämna några råd inför framtiden. Man
              ska inte stoppa byggandet genom beslut på det sätt som skedde
              i S:t Eriksområdet i Helsingfors. Man sänkte hyrorna så mycket
              att det inte var någon byggare som vågade bygga.
            </seg>
            <seg n="aa0a5bdf">
              Man ska inte till varje pris stoppa bostadsrätter av ideologiska
              eller andra skäl.
            </seg>
            <seg n="cd90c487">
              Det måste till kommunikationer till nya bostadsområden, och det
              måste bli bättre kommunikationer i tätorter så att det går att
              komma från jobbet till hemmet.
            </seg>
            <seg n="80c4fb6a">
              Vi måste ha ett hyressättningssystem som belönar byggande. I
              annat fall blir det inte något tillskott av vare sig hyresrättslägenheter
              eller andra lägenhetsformer. Mina borgerliga vänner här Gunnar
              Andrén och andra har här visat på det behovet, och jag vill instämma
              i de synpunkterna.
            </seg>
            <seg n="560d34e8">
              Det är viktigt att bostadspolitiken sköts på ett bra sätt.
            </seg>
          </u>
          <note type="speaker" n="2e415934">
            Anf. 43 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-f095e3d3925586b9-14" n="44f43417">
            <seg n="a9c11039">
              Herr talman! Nej, Carl-Erik Skårman, jag blev inte speciellt
              illa berörd av vad du tog upp, inte mer illa berörd än vad jag
              brukar bli när jag hör om moderat politik, som jag tycker är en
              allmänt dålig politik. Vi har ju en debatt här, och jag blir inte
              illa berörd över någonting, annat än åsikter som jag tycker är
              allmänt knepiga, och sådana får Carl-Erik Skårman ha om man vill.
            </seg>
            <seg n="7861c1c2">
              I den senaste debattomgången gjordes det en omfattande genomgång
              av de problem som finns när det gäller bostadspolitiken. Som framför
              allt Rigmor Stenmark var inne på visar det på den stora betydelse
              som bostadspolitiska inslag har för en stor del av samhället och
              även för andra politikområden.
            </seg>
            <seg n="a6834209">
              Jag ska inte ge mig på konststycket att försöka svara på allting,
              men mycket av det som har tagits upp finns det redan pågående
              utredningar om, översyner av eller utvärderingar om. Sedan kan
              jag föra till annat vartefter jag kommer in i frågeställningarna
              eller ser på vilket sätt man kan få planering, byggande och energi
              att växa samman till en större helhet. Det återkommer jag till
              i olika sammanhang under veckorna, månaderna och åren framöver.
            </seg>
            <seg n="b0398afb">
              Jag vill bara tacka för en för mig spännande start i rollen som
              bostadsminister. Jag ser fram emot fortsatta både konstruktiva
              och också ilskna debatter där vi inte alltid kommer att tycka
              lika. Men det hör till den här kammarens roll. Tack så mycket!
            </seg>
          </u>
          <note type="speaker" n="1dfa2e43">
            Anf. 44 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-4" n="42465ac8">
            <seg n="4cf9e1ad">
              Herr talman! Även jag vill tacka för en spännande debatt. Jag
              vill också tacka dem som har deltagit. Jag tror att bostadsministern
              har fått mycket med sig.
            </seg>
            <seg n="7ecb6858">
              Mat i magen, ett arbete och tak över huvud är de grundläggande
              behoven som vi borde ägna stor uppmärksamhet åt och ge goda förutsättningar
              för. Detta gäller hela landet, vare sig man bor i storstadsområden
              eller på landsbygden. Varje län i vårt land har både landsbygd
              och städer. Frågorna är alltså väl bekanta för oss.
            </seg>
            <seg n="fb60c2fb">
              Återigen: Hjärtligt tack för debatten i dag. Jag tror säkert
              att vi återkommer. Jag vill bara instämma i den fråga som Nina
              Lundström hade: När får vi propositioner att behandla i riksdagen?
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="2b9db0ea">
            7 § Svar på interpellation 2004/05:96 om situationen för de fria
            grupperna
          </note>
          <note type="speaker" n="986ed928">
            Anf. 45 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-15" n="a8736d6f">
            <seg n="701878e2">
              Herr talman! Gunilla Tjernberg har frågat mig vilka åtgärder
              jag avser att vidta för att lösa konstnärernas pensioner framför
              allt gällande de fria grupperna, dansare och sångare samt på vilket
              sätt jag avser att arbeta för att anslaget till de fria grupperna
              ska omfattas av pris- och löneuppräkning.
            </seg>
            <seg n="63ae61ec">
              I interpellationen tar Gunilla Tjernberg också upp frågan om
              pensionsvillkoren för de anställda på teater-, dans- och musikinstitutionerna.
              Regeringen har nyligen, i samråd med Miljöpartiet och Vänsterpartiet,
              aviserat ett antal nya pensionslösningar för de statligt stödda
              scenkonstinstitutionerna. Förslagen har fått ett mycket positivt
              mottagande av berörda parter. I budgetpropositionen för 2005 föreslog
              regeringen bland annat en satsning för att möjliggöra en kompletterande
              ålderspension för de grupper inom institutionerna som har en lägre
              pensionsålder än den gängse, till exempel dansare och sångare.
            </seg>
            <seg n="2ed943db">
              Regeringen kommer också att låta göra en översyn av den så kallade
              PISA-förordningen som reglerar pensionsvillkoren för personalen
              vid institutionerna. I översynen kommer frågan om karriärväxling
              för de grupper som har en låg pensionsålder att prövas.
            </seg>
            <seg n="4c599523">
              Vad gäller de fria grupperna delar jag Gunilla Tjernbergs uppfattning
              att de såväl konstnärligt som kulturpolitiskt är en värdefull
              del av svenskt kulturliv. Mot den bakgrunden har regeringen medvetet
              arbetat för att förbättra teater- och dansgruppernas situation,
              genom att kraftigt förstärka de statliga stöden på området. I
              höstens budgetproposition har regeringen även aviserat att stödformerna
              för de fria grupperna ska ses över, i syfte att förbättra utformningen
              av stöden.
            </seg>
            <seg n="88f68c3c">
              För de fria teater- och dansgruppernas pensioner gäller dock
              andra förutsättningar än för personalen vid de statligt stödda
              institutionerna. Ett avtal har träffats mellan Teaterförbundet
              och Svensk Scenkonst, Teatercentrum och Danscentrum, som innebär
              att en grupp frilansande konstnärer numera omfattas av kompletterande
              avtalspensioner av annat slag än den så kallade PISA-förordningen
              och det statliga pensionsavtalet PA03. Enligt uppgifter från Statens
              kulturråd tillämpar de fria teatergrupperna i mycket stor utsträckning
              det nya kollektivavtalet. Regeringen har också understrukit vikten
              av att Statens kulturråd i dialog med de fria grupperna analyserar
              möjligheterna till förbättringar av villkor som avtalsenliga löner,
              pensionsåtaganden med mera.
            </seg>
            <seg n="ca921b10">
              När det gäller det rådande omräkningssystemet finns det anledning
              att påpeka att pris- och löneomräkningen bara är en av de faktorer
              som styr de statliga anslagens utveckling. Som nämnts i det föregående
              har dock regeringen, bland annat med hänsyn tagen till att bidraget
              inte pris- och löneomräknas, vid ett antal tillfällen tillskjutit
              betydande reformmedel till de fria grupperna.
            </seg>
            <seg n="12846a32">
              Det är givetvis också viktigt att fortsätta verka för att anpassa
              regelverken på alla politikområden så att rimlig hänsyn tas till
              konstnärsgruppernas speciella förhållanden. Som ett led i arbetet
              att förbättra konstnärers ekonomiska och sociala situation har
              regeringen i årets budgetproposition föreslagit att Konstnärsnämnden
              får ett vidgat uppdrag inom sitt verksamhetsområde. Avsikten är
              att öka kunskapen om de generella trygghetssystemens utformning
              och tillämpning samt möjliggöra en stöd- och rådgivningsfunktion
              för konstnärer i frågor som rör trygghetssystemen.
            </seg>
          </u>
          <note type="speaker" n="35fc1f40">
            Anf. 46 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-0" n="c8e581b3">
            <seg n="effb5bca">
              Herr talman! Jag får tacka för svaret. Samtidigt får jag passa
              på att hälsa Leif Pagrotsky välkommen att debattera kulturfrågor
              och i sin nya roll som kulturminister. Jag vill också ta tillfället
              i akt att uttrycka min förhoppning om att få se kulturministern
              i kammaren när vi ska diskutera kulturfrågor framöver.
            </seg>
            <seg n="6f2e0655">
              Så till min interpellation, herr talman, angående de fria gruppernas
              situation. Att musiker, skådespelare, bildkonstnärer och dansare
              ger oss möjligheter att se verkligheten ur nya perspektiv är vi
              många som tycker och vill stryka under. Med sitt skapande berikar
              de våra liv. Med sin konst skänker de mervärde i samhället.
            </seg>
            <seg n="f1d9fa52">
              Jag och Kristdemokraterna menar att det offentliga har ett ansvar
              för att skapa förutsättningar så att verksamma konstnärer ska
              kunna arbeta under drägliga livsvillkor. För detta krävs förändringar
              av såväl inkomstskatter som villkor för företagande, men också
              anpassningar av samhällets trygghetssystem, så att dessa tar rimlig
              hänsyn till konstnärernas speciella arbetsvillkor och livssituation.
              Eftersom de brinner för sitt arbete, förväntar sig samhället ofta
              att dessa verksamma konstnärer ska acceptera att göra en stor
              del av sitt arbete på ideell basis.
            </seg>
            <seg n="d26103e6">
              Pensionsreformen, herr talman, som genomfördes för ett par år
              sedan har också inneburit problem för konstnärerna. Särskilt hårt
              drabbas dansare och sångare, dels de som är anställda vid de fasta
              institutionerna men i ännu högre grad de fria grupperna.
            </seg>
            <seg n="24cd5622">
              Enligt pensionsreformen ska samtliga yrkesaktiva år ligga till
              grund för den framtida pensionen. För sångare och dansare, som
              oftast pensioneras vid 4045 års ålder innebär det en kraftigt
              försämrad pension. Detta är en för oss här i riksdagen välkänd
              problematik som har uppstått.
            </seg>
            <seg n="e308916e">
              Sedan pensionsreformen genomfördes har vi i kulturutskottet i
              riksdagen krävt att regeringen ska återkomma med en lösning på
              frågan om konstnärernas pensioner. Regeringen i sin tur har inför
              varje budgetbehandling utlovat en lösning, men ingenting har hänt.
              Nu har regeringen till sist, efter det att höstens budgetproposition
              presenterades, presenterat några förslag när det gäller konstnärernas
              pensioner. Men för de fria grupperna är frågan fortfarande olöst,
              därav min interpellation i dag.
            </seg>
            <seg n="64971731">
              Ett exempel är att de fria grupperna inte har råd att betala
              ut kompletterande avtalspensioner, som de enligt avtal ska göra.
              På denna min fråga till ministern svarar kulturministern att man
              har löst frågan genom ett avtal. Ja, det kände vi till. Tekniskt
              har man löst det, men man måste också ha en möjlighet att genomföra
              ett avtal. Det måste finnas ett innehåll, och det måste finnas
              medel.
            </seg>
            <seg n="9110f9fa">
              Sedan lämnar ministern frågan vidare till Kulturrådet. Han hänvisar
              till att Kulturrådet har ett uppdrag att tillsammans med fria
              grupper analysera möjligheten och ha en dialog. Det svaret är
              ganska förvånande, eftersom Kulturrådet väldigt tydligt i sitt
              underlag till årets budget sade att det är två prioriterade områden
              som behöver resurser, varav det ena är pensionspremierna till
              institutionerna den har fått en lösning och vad jag kan förstå
              kommer också en sådan framöver att presenteras med pengar och
              det andra är att pengar behövs till de fria grupperna.
            </seg>
            <seg n="126b5314">
              Min fråga kvarstår till ministern i dag: På vilket sätt tänker
              han se till att lösa situationen för de fria grupperna när det
              gäller möjligheten att leva upp till det avtal som tekniskt är
              löst det känner jag till men hur blir det med fortsättningen?
            </seg>
            <seg n="fe444c03">
              Jag återkommer till frågan om pris- och löneomräkningen i nästa
              inlägg.
            </seg>
          </u>
          <note type="speaker" n="b06877ec">
            Anf. 47 LENNART KOLLMATS (fp):
          </note>
          <u who="lennart_kollmats_f83648" xml:id="i-6b243e6a847632b9-0" n="6d6b8111" next="i-6724d5292fbbd7fa-0">
            <seg n="6014caa2">
              Herr talman! Även jag vill naturligtvis hälsa Leif Pagrotsky
              varmt välkommen till denna första av många, hoppas jag, kulturdebatter
              som vi ska ha fram till åtminstone 2006.
            </seg>
            <seg n="70ff72c9">
              Jag tycker att det är väldigt bra att Gunilla Tjernberg har tagit
              upp den här frågan. Den är brännande på många sätt.
            </seg>
            <seg n="095c4f15">
              Det är uppenbart att vi alla delar synen och värderingarna i
              fråga om de fria grupperna, att de är viktiga för den kulturella
              verksamheten och utvecklingen i det avseendet i Sverige. Men sedan
              kommer vi till vilka konsekvenser vi drar av den gemensamma synen
              och värderingarna. Kulturministern ägnar egentligen en tredjdedel
              av svaret åt en annan fråga, nämligen institutionernas pensionsproblem.
              Det kan ju vara en modell, om det är lite svårt att svara på de
              ställda frågorna om de fria grupperna.
            </seg>
            <seg n="f48128b7">
              Nu säger Leif Pagrotsky ändå att stödformerna ska ses över, dessutom
              i syfte att förbättra utformningen av stöden. Det är ju lovvärt.
              Men en fråga inställer sig omedelbart: Vilken tidsplan har ministern
              för översynen, och när kommer förslag till riksdagen?
            </seg>
            <seg n="f2acc401">
              Leif Pagrotsky hänvisar också, som Gunilla tog upp, till ett
              avtal mellan Teaterförbundet och Svensk Scenkonst, Teatercentrum
              och Danscentrum. Det är utmärkt och nödvändigt att ett sådant
              avtal har träffats, men avtalet medför rimligen ökade kostnader
              för de fria grupperna. Jag undrar vilka konsekvenser som du dragit
              av det. Som jag kan se det, med tanke på anslaget 2005 till de
              fria grupperna, har det inte dragits några konsekvenser alls,
              såvitt du inte menar att antalet fria grupper ska reduceras eller
              något liknande för att de övriga ska klara de åtaganden som avtalet
              ändå innebär. Och varför inte en PLO, pris- och löneomräkning,
              till det här anslaget, åtminstone den dryga procent som ges till
              institutioner, som visserligen nästan aldrig täcker de verkliga
              pris- och löneförändringarna?
            </seg>
            <seg n="cc38227e">
              Slutligen nämnde du också Konstnärsnämnden och dess uppdrag.
              När du ändå tog upp den frågan hade det varit klädsamt om du också
              hade beskrivit hur det ska finansieras, nämligen genom att ta
              pengarna, enligt budgetförslaget 2 miljoner kronor, från ersättningarna
              till konstnärerna. Uppdraget att vidga Konstnärsnämndens ansvar
              ska alltså ske genom minskning av de direkta ersättningarna till
              konstnärerna. Från Folkpartiets sida tycker vi att det här uppdraget
              är bra, men vi vill finansiera uppdraget med ett ökat anslag och
              inte med att trycka undan ersättningar till konstnärerna.
            </seg>
          </u>
          <note n="a4a1afea">
            Anf. 48 BIRGITTA SELLÉN (c):
          </note>
          <u who="lennart_kollmats_f83648" xml:id="i-6724d5292fbbd7fa-0" n="6d6b8111" prev="i-6b243e6a847632b9-0">
            <seg n="7a4d8a14">
              Herr talman! Som den tredje på talarlistan vill naturligtvis
              också jag hälsa kulturministern välkommen. Jag har naturligtvis
              som alla andra fått frågan: Hur blir det här nu då? Jag brukar
              svara: Jag vill vänta och se. Vad jag i alla fall vet är att kulturministern
              var den förste som för flera år sedan lyfte fram hur viktigt det
              är med den svenska musiken och exporten. Det tycker jag borgar
              lite för att intresset finns. Sedan är det också så att inom kulturen
              finns det många näringar. Därför tror jag att den erfarenhet som
              kulturministern har fått som näringsminister tidigare kan vara
              berikande, så jag håller tummarna för det.
            </seg>
            <seg n="550386a2">
              Nu är det de fria grupperna det gäller. De fria teatergrupperna
              har ofta en väldigt besvärlig ekonomisk situation. De får avsevärt
              mindre anslag från stat, kommuner och landsting än vad institutionsteatrarna
              får.
            </seg>
            <seg n="2ae7c6dc">
              De fria teatergrupperna är ju väldigt viktiga ur många aspekter.
              De växer ofta fram underifrån, vilket är viktigt som vi ser det
              i Centerpartiet, och bidrar till en mångfald i teaterutbudet på
              olika sätt. Om vi vill att människor med egna idéer och egen kraft
              ska fortsätta att ta initiativ och skapa teater måste de också
              ges förutsättningar för detta. Därför måste de få ett utökat anslag
              som vi ser det. Vi har beaktat det i vår budget. Vi har avsatt
              15 miljoner mer än regeringen till den fria scenkonsten plus ytterligare
              tio miljoner till dansares och sångares pensionsavgångar. Kultursektorn
              har svårt att överleva utan tillräckligt ekonomiska stöd, och
              de fria teatergrupperna är särskilt viktiga att värna beroende
              på att de har stor betydelse för utbudet av de föreställningar
              som erbjuds.
            </seg>
            <seg n="8f4113f9">
              Av Kulturrådets statistik för år 2000 på teater- och dansområdet
              framgår det att de offentliga anslagen i genomsnitt genererar
              802 kr för varje besökare i dag på institutionsteatrarna. De fria
              grupperna får bara 152 kr per besökare. Trots det erbjuder de
              oändligt mycket arrangemang, och de har speciellt stor betydelse
              för barn- och ungdomsteatern.
            </seg>
            <seg n="af27d608">
              Jag tycker att det är glädjande att regeringen har aviserat att
              man ska se över stödformerna för de fria grupperna. Vi kommer
              otåligt att invänta den översynen, det lovar jag. Vi hoppas verkligen
              att ministern påskyndar det för att vi ska slippa tjata så mycket.
            </seg>
            <seg n="b00c2e99">
              När det gäller frågan om pris- och löneuppräkningar, som Gunilla
              Tjernberg lyfter fram i interpellationen, svarar kulturminister
              Pagrotsky att man har tillskjutit betydande reformmedel till de
              fria grupperna. Då funderar jag: Vad betyder det då? Betyder det
              samma sak som en pris- och löneuppräkning för regeringen eller
              vad betyder det? Vi har ju kunnat höra, som Gunilla också sade,
              att Kulturrådet anser att de fria grupperna behöver mer uppräkning.
              Jag är spänd av förväntan på att få höra hur kulturministern ser
              på frågan om de fria grupperna.
            </seg>
          </u>
          <note type="speaker" n="7971c6f2">
            Anf. 49 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-16" n="a8736d6f">
            <seg n="ff62347e">
              Herr talman! Jag börjar med att tacka mina vänner och meddebattörer
              för de vänliga välkomstorden. Vi får se om förväntningarna eller
              förhoppningarna kommer att bli infriade under de kommande åren.
            </seg>
            <seg n="5461df8e">
              Gunilla Tjernberg började med att stryka under hur viktiga de
              fria grupperna är för kulturlivet i Sverige. Låt mig börja denna
              min första debatt som kulturminister med att understryka samma
              sak. Det gäller inte minst den formulering som Gunilla Tjernberg
              använde om att det är viktigt att de finns och att de gör sitt
              arbete på ett bra sätt genom att hjälpa oss att se verkligheten
              med nya ögon. Det tycker jag är en bra formulering. Jag tycker
              att det är en viktig uppgift inte bara för kulturkonsumtionen
              i allmänhet utan för demokratin och för samhällets utveckling.
            </seg>
            <seg n="d7a909fa">
              Diskussionen nu har handlat om svårigheterna för grupperna att
              betala de pengar som de behöver komma ut med för att klara sina
              pensionsåtaganden. Om det skulle jag egentligen bara vilja säga
              två saker. Det ena är att de fria grupperna får ju pengar i klump
              som de själva har full frihet att spendera på eget sätt. Sedan
              1997 har de pengar som de får, som de disponerar, fördubblats.
              Jag tycker att det är beklagligt om dessa pengar har spenderats
              på ett sätt som gör att grupperna inte har råd att fullgöra de
              skyldigheter de har enligt de avtal de själva har valt att skriva
              på med sina motparter, de fackliga organisationerna, på det här
              området. En fördubbling av pengarna borde räcka för att man som
              arbetsgivare ska göra rätt för sig när man betalar löner och uppfyller
              andra villkor.
            </seg>
            <seg n="40c83783">
              Kanske skulle man, kan vi så här i efterhand säga, ha övervägt
              att ha andra konstruktioner. När man nu sätter av så mycket pengar
              borde man kanske ha öronmärkt på ett annat sätt. Men jag tycker
              att det har ett värde att de fria grupperna har en väldigt stor
              frihet att sköta sin vardag. Själva poängen med de fria grupperna
              är detta oberoende och den integritet som det ger. Det gör att
              de ofta slår vakt om förhållandena så att de inte behöver bli
              institutionaliserade, så att säga.
            </seg>
            <seg n="678b5fa3">
              Det andra jag vill säga är att alla vi som deltar i den här debatten
              representerar partier som har varit med om pensionsreformen. Jag
              är inte medveten om att varken Centerpartiet, Folkpartiet eller
              Kristdemokraterna då, man när gjorde upp om det här och visste
              om de problem som det här skulle komma att skapa inom kultursektorn,
              var beredda att vidta åtgärder inom pensionsreformens ram som
              skulle lindra problemen. Man var inte heller beredd att tillföra
              resurser som skulle göra det möjligt för människor att leva på
              ett oförändrat bra sätt efter pensionsreformens genomförande.
            </seg>
            <seg n="2c20c347">
              Reformen var ju väldigt viktig för Sverige, men vissa grupper
              vet vi nu har fått det sämre. Vi har valt att öka bidragen över
              budgeten till de här grupperna, men det har vi fått göra ensamma.
              Den partikonstellation som enades om pensionsreformen försvann
              och var inte på plats när konsekvenserna skulle sopas ihop och
              när det skulle kompenseras för de här fria teatergrupperna även
              om naturligtvis Centerpartiet var med om budgetarbetet under den
              första delen av den här perioden och var med och bidrog till den
              anslagshöjning som grupperna nu har så stor glädje av.
            </seg>
          </u>
          <note type="speaker" n="6607ce0b">
            Anf. 50 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-1" n="c8e581b3">
            <seg n="75415bb9">
              Herr talman! Jag väljer att kommentera de svar som jag har fått
              i ett skriftligt svar från kulturministern med anledning av mina
              två ställda frågor. I ett svar hänvisar kulturministern till den
              dialog som jag avslutade mitt tidigare anförande med att prata
              om. Man hade fått ett uppdrag inom Kulturrådet att ha en dialog
              med de fria grupperna. Då skulle man analysera möjligheter till
              förbättringar av villkor när det gäller avtalsenliga löner och
              pensionsåtaganden.
            </seg>
            <seg n="5d772d00">
              Jag vill återigen påminna om att Kulturrådet har analyserat detta.
              Det är analyserat. Man har inför årets budgetproposition talat
              om för regeringen vilka problem man ser, och jag tycker att vi
              ska diskutera dem. Man har väldigt tydligt sagt att det finns
              två prioriterade områden inom hela kultursektorn. Det ena är pensionspremiepengarna
              till institutionerna, och det har regeringen som jag förstår tagit
              på allvar. Det andra är resurser till de fria grupperna. Det var
              den andra prioriterade frågan. Det är redan analyserat. Det är
              min kommentar till svaret som jag har fått på den frågan till
              kulturministern.
            </seg>
            <seg n="9813f6c8">
              En annan huvudanledning till de ständigt återkommande stora problemen
              för de fria grupperna är den bristande pris- och löneuppräkningen.
              Av någon anledning omfattas inte anslaget till de fria grupperna
              av någon sådan uppräkning trots att en stor del av anslaget går
              till just löner. Det innebär att anslaget urholkas alltmer för
              varje år. Det här är också något som Kulturrådet flera gånger
              har tvingats konstatera genom att färre grupper får stöd som tidigare
              har fått det.
            </seg>
            <seg n="908215d7">
              När jag ställer frågan om den bristande pris- och löneuppräkningen
              till kulturministern i denna interpellation glider han, enligt
              mitt sätt att se, undan problemet. Det förvånar mig med tanke
              på den tid, inte minst i kulturutskottet, som just den här frågan
              har fått utrymme att ta. Den har legat högt på kulturutskottets
              dagordning under de senaste månaderna. Vi är många där, och jag
              och Kristdemokraterna hör till dem, som känner oro.
            </seg>
            <seg n="63a1eae0">
              Vad säger då kulturministern om min fråga om pris- och löneuppräkningen
              och vad avser han att vidta för åtgärder för att inkludera även
              de fria teatergrupperna i denna? Han säger att detta bara är en
              av de faktorer som styr de statliga anslagens utveckling. Det
              var nästan som att det inte hade någon betydelse. Det är klart
              att det är oerhört viktigt om man omfattas av de pris- och löneomräkningar
              som finns i dag. Gör man det har man en trygghet för kommande
              år. Det är en trygghetsfråga.
            </seg>
            <seg n="4196ede6">
              Att regeringen avsätter reformmedel är en politisk åtgärd, och
              det är upp till regeringens goda vilja.
            </seg>
            <seg n="3f012507">
              Att omfattas av pris- och löneomräkningen innebär att man omfattas
              av ett trygghetssystem som skapar möjlighet till långsiktighet.
              Om man inte får någon annan uppräkning nästa år, vet man i alla
              fall att man är en del av pris- och löneomräkningssystemet. Därmed
              har man den kostnaden täckt. Det innefattar inte de fria grupperna
              i dag. Den frågan tycker jag återigen att kulturministern med
              sina sakkunniga som hjälp glider undan.
            </seg>
            <seg n="ce74121b">
              Jag frågar igen: Är ministern beredd att ta initiativ och diskutera
              den här frågan med finansministern för att den ska få en lösning
              så vi inte behöver ägna de resterande två och ett halvt åren åt
              denna fråga?
            </seg>
          </u>
          <note type="speaker" n="223e4748">
            Anf. 51 LENNART KOLLMATS (fp):
          </note>
          <u who="lennart_kollmats_f83648" xml:id="i-6b243e6a847632b9-1" n="6d6b8111" next="i-6724d5292fbbd7fa-1">
            <seg n="2ae3e29b">
              Herr talman! Jag har någon kommentar, och jag vill upprepa en
              fråga.
            </seg>
            <seg n="9fe103b2">
              Kulturministern talade indirekt eller direkt om för de fria grupperna
              att har de skrivit på ett avtal får de banne mig också ta konsekvenserna
              av avtalet. Det var ungefär så som slutsatsen var. Och det gör
              man ju också. Det finns en sammanställning från Teatercentrum
              som togs fram redan i början av 2004 som visar hur situationen
              är. De svarar att de får minska antalet producenter, korta anställningstiderna,
              korta spelperioderna och så vidare. Det här är alltså konsekvensen
              av att man har skrivit på det här avtalet för sina anställda.
              Jag frågade om kulturministern tyckte att det var bra att det
              blev så.
            </seg>
            <seg n="11a51114">
              När det gäller pensionsreformen kan jag glädja kulturministern
              med att vi i Folkpartiet i ett antal år har avsatt mer pengar
              i kulturbudget än regeringen till de fria grupperna. För år 2005
              är vårt anslagsförslag plus 20 miljoner. Det tror jag skulle räcka
              en bra bit för klara deras situation.
            </seg>
            <seg n="7e8b4e85">
              Sedan till en fråga som jag tycker är ganska enkel och som jag
              vill upprepa. Den gäller stödformerna till de fria grupperna.
              Vilken tidsplan har ministern för översynen, och när kommer ett
              nytt förslag till riksdagen?
            </seg>
            <seg n="6e2631b8">
              De andra frågorna jag hade har till en del upprepats av Gunilla
              Tjernberg och till en del kom det också ett svar.
            </seg>
          </u>
          <note n="0bb800bc">
            Anf. 52 BIRGITTA SELLÉN (c):
          </note>
          <u who="lennart_kollmats_f83648" xml:id="i-6724d5292fbbd7fa-1" n="6d6b8111" prev="i-6b243e6a847632b9-1">
            <seg n="0989e1c5">
              Herr talman! Jag vill också med några ord kommentera det kulturministern
              har varit inne på. Det var en sak som jag hajade till lite grann
              inför. Ministern pratade om att man hade fördubblat anslaget,
              att det ändå inte räckte och att man kanske skulle öronmärka pengarna.
              När jag hörde det hajade jag till. Jag tycker att det är alltför
              mycket som är öronmärkt av dagens regering. Jag sade inledningsvis
              att jag vill att beslut ska födas underifrån. Öronmärks pengar
              uppifrån känns det som om det är helt fel väg att vandra.
            </seg>
            <seg n="da70f099">
              Vi insåg ganska snart att det fanns en del negativa effekter
              av pensionsreformen. Jag tackar för elogen och erkännande för
              att vi i Centerpartiet var med och försökte rätta till det. Nu
              hoppas vi och tror att det blir bra även för de fria grupperna,
              dansare, sångare och alla de som har haft problem. Jag ser fram
              emot att detta löser sig.
            </seg>
            <seg n="6168eb3e">
              Jag vill också upprepa frågan om hur snabbt ministern tror att
              vi har översynen av stödreformerna klar. Det känns lite varmt
              under fötterna, och det behöver eldas på ännu lite mer så att
              resultaten kommer fram.
            </seg>
          </u>
          <note type="speaker" n="60aaacbd">
            Anf. 53 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-17" n="a8736d6f">
            <seg n="e8dd4e38">
              Herr talman! Jag beklagar. Det är så många som deltar i debatten
              att min tid inte räckte till att svara på frågan om tidtabellen
              för den här översynen i mitt första inlägg. Vi jobbar med den
              frågan med sikte på att ha översynen färdig under nästa år.
            </seg>
            <seg n="2c1e1663">
              Till Gunilla Tjernberg vill jag först uttrycka min förvåning
              över sättet att föra debatt. Gunilla Tjernberg vill bara kommentera
              det som jag har sagt i mitt skriftliga svar så att hon kan sitta
              hemma och förbereda innan. Men i så fall kan vi ju föra debatten
              per korrespondens eller skicka mejl fram och tillbaka. Jag trodde
              vi satt här för att möta varandras argument här i talarstolen.
              Om jag redovisar en synpunkt kanske jag kan få något nytt tillbaka
              i stället för att detta bara ska baseras på det skriftliga underlag
              som har funnits. Då kan jag kanske också be om ett skriftligt
              underlag så behöver vi inte sätta av så mycket tid för att komma
              hit. Jag tycker att det vore en sämre lösning.
            </seg>
            <seg n="d421ed32">
              Sedan gäller det Gunilla Tjernbergs kommentar om att det inte
              finns någon pris- och löneomräkning som teknik för detta och att
              det leder till att anslagen bara urholkas hela tiden. Förklara
              för mig om jag nu får provocera Gunilla Tjernberg att kommentera
              vad jag säger här hur man kan kalla det urholkning om någonting
              fördubblas? Anslaget har ju fördubblats sedan 1997. I stället
              för en automatik där tjänstemännen på budgetavdelningen räknar
              ut ett indextal med en decimal och säger att det är 1,1 % hit
              eller 0,4 % dit, har vi i politiska beslut valt att höja de här
              anslagen bit för bit, just för att de fria grupperna är så viktiga,
              så att det nu har fördubblats. Hur kan man kalla en fördubbling
              en urholkning? Jag fattar inte det. Jag tycker att det vore bra
              om Gunilla Tjernberg kunde reda ut hur en fördubbling är en urholkning.
              Jag för min del är glad att pengarna har fördubblats.
            </seg>
            <seg n="9ab4bd87">
              Men jag kan gärna uttrycka min förhoppning som kulturminister
              att det kan öka ännu mer. Det här är en livaktig och vital sektor
              som kan göra god nytta också för större anslag och spendera dem
              på ett klokt och vettigt sätt. Jag skulle gärna vara med om en
              sådan ambitionshöjning. Jag tänker verka för det i nästa års budgetarbete.
              Jag ska göra vad jag kan för att det blir så. Men i avvaktan på
              det kan man väl ändå vara ganska nöjd med att en fördubbling ändå
              har kunnat åstadkommas.
            </seg>
            <seg n="fbd1bbef">
              Jag tycker, som jag försökte säga tydligt, att det är en dålig
              lösning med en öronmärkning av anslagen, precis som Birgitta Sellén.
              De fria gruppernas själva grej är ju att de är väldigt fria. Det
              framgår ju till och med av namnet. Då ska det vara mindre av den
              sortens styrning.
            </seg>
            <seg n="c7540dc8">
              Men nu har det kommit kritik för att just den speciella kostnadspost
              som vi nu diskuterar har blivit ett problem. Det har kommit kritik
              om att staten är ansvarig och inte har gett speciella pengar till
              just den här speciella kostnadsposten. Om den kritiken är tung,
              har fog för sig och vinner brett gehör måste väl jag som ny kulturminister,
              som inte har tänkt igenom allting så himla noga ännu, ställa mig
              frågan om att det kanske inte var bra det som jag tyckte, nämligen
              att bidragen lämnar stor frihet. Då kanske man ska återgå till
              en mer precis och detaljreglerande bidragsform som öronmärker
              pengar hit och dit och talar om hur mycket som ska gå till lokaler,
              lokalhyresökningar, pensionskostnader, sjukförsäkringar och så
              vidare. Jag tycker att det vore en sämre lösning, men jag tolkar
              innebörden av kritiken så att man mellan raderna efterfrågar mer
              av precision i styrningen och bidragsgivningen.
            </seg>
          </u>
          <note type="speaker" n="e8f21e2b">
            Anf. 54 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-2" n="c8e581b3">
            <seg n="e1bc3f2f">
              Herr talman! Är kulturministern förvånad så är jag det också.
              Jag kan förbehålla mig rätten att i en debatt diskutera det svar
              som har kommit skriftligt från ministern utan att det behöver
              betyda att jag inte möter de argument som kommer i kammaren. Jag
              kan fortsätta att förbehålla mig den rätten. Jag hoppas att det
              inte var ett personligt angrepp det var frågan om.
            </seg>
            <seg n="b9cf35e0">
              Jag tycker att det är viktigt att få ge några råd så här i mitt
              sista inlägg. Kulturministern borde träffa Kulturrådet och föra
              ett samtal med dem om hur de har beskrivit detta. De menar att
              det finns brister och att det behövs mer medel till de fria grupperna,
              bland annat när det gäller pris- och löneomräkningen. De uttrycker
              att eftersom man har de resurser man har går medlen till färre
              grupper. Det är den oro de själva ser. Ta det samtalet med Kulturrådet!
              De kommer att kunna utveckla detta. Det var inte bara mina ord,
              utan vi har också fått detta från Kulturrådet.
            </seg>
            <seg n="4db9b016">
              Sedan har vi kristdemokrater mycket väl tagit till oss Kulturrådets
              alla synpunkter när det gäller underlaget till budgeten. Det har
              medfört att vi har budgeterat mer pengar än regeringen till de
              fria grupperna, nämligen 10 miljoner mer.
            </seg>
            <seg n="6e59be59">
              Jag ska dock försöka vara optimistisk. Jag tycker att kulturministern
              dessvärre i den här debatten lite väl mycket har kringgått frågan.
              Jag får kanske ändå visa lite överseende i denna första debatt.
              Det här är en viktig fråga, som handlar om de fria gruppernas
              situation, och jag tror att vi framgent kommer att mötas flera
              gånger i debatten om den. Jag är övertygad om att ministern när
              han har fått möjlighet att bättre sätta sig in i frågan kommer
              att se att det finns ett problem som behöver lösas och att man
              då kommer att behöva stöd och hjälp och betydligt högre ambitioner
              från regeringen än vad vi har sett nu.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="c8d7da9b">
            8 § Svar på interpellation 2004/05:97 om orimliga hyror för statliga
            museer
          </note>
          <note type="speaker" n="7e38da75">
            Anf. 55 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-18" n="a8736d6f">
            <seg n="0c5bfcf9">
              Herr talman! Lennart Kollmats har frågat mig vilka omedelbara
              kontakter jag som ny kulturminister avser att ta med de statliga
              museerna och vilka konkreta åtgärder som jag avser att vidta för
              att mildra de negativa effekterna av det nya marknadsanpassade
              hyressystemet för statliga museer.
            </seg>
            <seg n="30f1205c">
              Jag vill börja med att understryka vikten av att de statliga
              museerna har en stark, långsiktig och förutsägbar finansiering.
              Regeringen har därför under flera år ökat anslagen till de statliga
              museerna. Som ny på posten som kulturminister har jag självklart
              ambitionen att fortsätta det arbete som min företrädare framgångsrikt
              har drivit i det här avseendet.
            </seg>
            <seg n="ceae1bb9">
              Jag ser det också som naturligt att snarast möjligt träffa företrädare
              för de statliga museerna, liksom andra myndigheter och institutioner
              på kulturområdet, för att få närmare intryck av deras verksamheter.
              Det ingår även i Kulturdepartementets ordinarie verksamhet att
              ha täta och löpande kontakter med berörda museer och teatrar om
              bland annat hyresfrågor. I det ingår också att jag noga kommer
              att följa institutionernas ekonomiska situation nu och under 2005.
            </seg>
            <seg n="77140b33">
              Därutöver har hyressystemet för statliga kulturinstitutioner
              nyligen prövats av den parlamentariska Ändamålsfastighetskommittén,
              i vilken Lennart Kollmats för övrigt själv var ledamot. Han var
              också med om att ge den dess namn. Kommitténs betänkande Hyressättning
              av vissa ändamålsbyggnader (SOU 2004:28) har remissbehandlats
              och ärendet bereds just nu i Regeringskansliet. Därefter kommer
              regeringen att kunna redovisa sina ställningstaganden för riksdagen.
            </seg>
            <seg n="dc355a50">
              Den konkreta situation som Lennart Kollmats hänvisar till handlar
              om den prisomräkning av kulturinstitutionernas statsanslag som
              görs i samband med omförhandlingar av hyresavtal. Från att tidigare
              ingen särskild nivåanpassning gjordes i samband med att ett hyresavtal
              löpte ut och tecknades om, har numera den ansvariga myndigheten
              Statskontoret i uppdrag att basera prisomräkningen på bland annat
              marknadshyrans utveckling i den aktuella regionen. Det betyder
              generellt sett en lägre kompensation när priserna på hyresmarknaden
              har sjunkit och en högre kompensation när priserna på hyresmarknaden
              har stigit.
            </seg>
            <seg n="8f87084c">
              Inför årets omförhandlingar av hyreskontrakt meddelade Statskontoret
              att marknadshyran i Helsingfors hade sjunkit, och därmed minskade
              också hyreskompensationen automatiskt i de statliga anslagen.
              Samtidigt begärde statliga hyresvärdar en högre hyra, en situation
              som hyresgästerna naturligtvis inte känner sig tillfreds med.
            </seg>
            <seg n="4cd5cfc7">
              Hela frågan om hyressystemet för statliga museer och andra kulturinstitutioner
              prövas som sagt just nu. Det är naturligt att även problemet med
              prisomräkning av anslagen behandlas i det sammanhanget.
            </seg>
          </u>
          <note type="speaker" n="bdb88ce8">
            Anf. 56 LENNART KOLLMATS (fp):
          </note>
          <u who="lennart_kollmats_f83648" xml:id="i-6b243e6a847632b9-2" n="6d6b8111" next="i-6724d5292fbbd7fa-2">
            <seg n="d1846d32">
              Herr talman! Jag tackar kulturministern för svaret. Jag uppfattade
              en viss ödmjukhet i det, och det tror jag är klädsamt, för det
              gäller svåra tekniska frågor. Som ministern uppmärksammar i svaret
              har jag suttit med i utredningen om hyressättningen för ändamålsfastigheter.
              Det är alldeles rätt att jag också var med om att ta fram namnet
              på utredningen.
            </seg>
            <seg n="6fb19be9">
              Framför allt var innehållet i utredningen inte någon enkel materia.
              Det gällde först att sätta sig in i utredningen och sedan att
              försöka komma med goda förslag. Vi blev dessvärre inte eniga i
              utredningen. Inte minst var det så att Kulturdepartementets expertrepresentant
              avgav ett långt kritiskt yttrande. Jag säger det även om jag inte
              delar hans uppfattning.
            </seg>
            <seg n="6d50df77">
              I andra stycket av kulturministerns svar redovisas kärnan i problematiken.
              Jag delar synen att de statliga museerna ska ha en stark, långsiktig
              och förutsägbar finansiering. Vi kan väl lugnt påstå att detta
              gäller också för alla andra institutioner som vill bestå. Men
              frågan är i vilken mån museerna, som är förlagda till fastigheter
              som svårligen kan användas alternativt, har fått dessa förutsättningar.
            </seg>
            <seg n="24a8d897">
              Vi kan ju alltid diskutera frågan om en stark finansiering. Det
              finns väl nästan aldrig någon företrädare som känner sig nöjd,
              och vi kan ha lite olika uppfattningar om vad som är en stark
              finansiering. Men långsiktigheten är mycket tveksam genom att
              det handlar om årliga anslag som i december bestäms för det nästkommande
              året. Det skulle kanske inte göra så mycket om förutsägbarheten
              hade varit stor, men så har uppenbart inte varit fallet. Vi har
              åtminstone tre museer som fått sitt statsbidrag för nästa år minskat,
              något som de uppenbarligen inte förutsett, och det har då handlat
              om hyressättningen.
            </seg>
            <seg n="bed53518">
              Kopplingen till marknadshyran här i Helsingfors känns ganska
              egendomlig eftersom museerna inte kan påverka situationen genom
              att flytta från fastigheten. Vad finns det till exempel för alternativanvändning
              till Nordiska museet? Knappast någon alls.
            </seg>
            <seg n="d66e58ef">
              Det är då rimligare med kostnadshyra, och det är också något
              som utredningen har föreslagit. Hyresgästerna skulle själva få
              rätt att välja om de vill ha det på det sättet.
            </seg>
            <seg n="cf39d406">
              Det nuvarande systemet har på några ställen inneburit en sänkning
              av statsbidraget samtidigt som hyresvärden har begärt en hyreshöjning.
              Detta visar ju på orimligheten i systemet.
            </seg>
            <seg n="b6b7e614">
              Kulturministern säger sig också vilja noga följa institutionernas
              ekonomiska situation under 2005, men det är ju inför 2005 som
              problemen är helt akuta för några av museerna. Jag undrar fortfarande
              vad ministern tänker sig för dessa. Det är uppenbart att det nuvarande
              systemet får kulturpolitiska konsekvenser redan på mycket kort
              sikt. Det är märkligt att vi från regeringen får ett kulturbudgetförslag
              som får förödande konsekvenser för en del institutioner.
            </seg>
            <seg n="3fd7f2c4">
              Man har i efterskott lyckats rehabilitera sig genom att föreslå
              en lösning beträffande pensionerna men kommer med ett liknande
              åtagande beträffande hyrorna. Jag kan inte underlåta att citera
              ur näst sista stycket i kulturministerns svar, som handlar om
              att hyreskompensationen automatiskt minskat i de statliga anslagen:
              Samtidigt begärde statliga hyresvärdar en högre hyra, en situation
              som hyresgästerna inte känner sig tillfreds med.
            </seg>
            <seg n="34452f05">
              Tala om underdrift eller på ren svenska understatement!
            </seg>
            <seg n="1687169e">
              Jag tycker att analysen är klar, men något svar på vad ministern
              tänker göra finns ju inte mer än att frågan prövas. Jag har inte
              sett någon tidsplan för när du tänker återkomma med förslag till
              riksdagen. Jag väl ändå under de sekunder som jag har kvar tacka
              för att jag fick en tidsplan i det förra ärendet. Jag hoppas att
              jag får en tidsplan även i det här.
            </seg>
          </u>
          <note n="19431f74">
            Anf. 57 BIRGITTA SELLÉN (c):
          </note>
          <u who="lennart_kollmats_f83648" xml:id="i-6724d5292fbbd7fa-2" n="6d6b8111" prev="i-6b243e6a847632b9-2">
            <seg n="db679dc7">
              Herr talman! Det var intressant att ta del av det svar som kulturministern
              har lämnat till Lennart Kollmats.
            </seg>
            <seg n="4af312b6">
              Hyrorna på olika fastigheter är ett stort bekymmer. Det gäller
              ju inte bara för statliga museeer, men i dag är det de som det
              handlar om.
            </seg>
            <seg n="04ab4cf8">
              I kulturutskottet har vi länge ifrågasatt att hyrorna är så höga,
              och det känns väldigt märkligt när det talas om att man måste
              följa marknadspriserna. Det är ju knappast möjligt att hyra ut
              exempelvis Nordiska museet till något annat än ett museum. Jag
              skyller nu inte det här med marknadspriserna på regeringen utan
              vi är medvetna om att det är andra som har uttalat sig om detta.
            </seg>
            <seg n="84928dc8">
              Att det dessutom skulle ha en betydelse för hyran att man har
              sjöutsikt tycker jag också är märkligt. Jag tror knappast att
              det kommer fler till Nationalmuseum bara därför att man därifrån
              har havsutsikt. Att Fastighetsverket väljer att höja hyrorna på
              sådana grunder känns rätt märkligt.
            </seg>
            <seg n="9819f878">
              När regeringen har infört fri entré på statliga museer kan jag
              se hur resurserna liksom bara rinner bort. I stället för att man
              tar ut en entréavgift och därmed får in lite intäkter försvinner
              dessa avgifter, och såvitt jag förstår kommer museerna inte att
              kompenseras fullt ut för bortfallet av entréintäkterna.
            </seg>
            <seg n="42827698">
              Dessutom kommer museerna att slitas ned, vilket på ett sätt kan
              ses som positivt eftersom man förväntar sig fler besökare, men
              när man inte har resurser för att rusta upp i tillräcklig utsträckning
              kommer lokalerna att hamna i ett restaureringsbehov som blir till
              en ond cirkel.
            </seg>
            <seg n="96b0feaa">
              Redan nu är det väldigt många lokaler som är i behov av upprustning,
              till exempel Botanhuset på Naturhistoriska riksmuseet. Ventilationen
              och rörstammarna i huset är ursprungliga, och lokalerna är underdimensionerade
              med arbetsplatser inträngda mitt i samlingarna. Passagerna är
              trånga, och det är väldigt svårt att komma åt samlingarna.
            </seg>
            <seg n="8b7ef173">
              De är därför i stort behov av en rejäl upprustning, alternativt
              nybyggnad. Men varifrån ska man ta pengarna till det?
            </seg>
            <seg n="c3c0a273">
              Brandskyddet på museerna är en annan fråga som är besvärande.
              Hur klaras den frågan ut?
            </seg>
            <seg n="9ee6c531">
              Det jag har lyft fram är bara några av de problem som museerna
              dras med, och därför känns det som om regeringen är fel ute när
              man inför fria entréer på de statliga museerna när det är så mycket
              annat som man skulle behöva ta itu med.
            </seg>
            <seg n="a08639a0">
              Jag ska avslutningsvis tillägga att Centerpartiets syn på fria
              entréer är att det ska vara fritt upp till 19 år. Sedan tar man
              ut avgifter.
            </seg>
          </u>
          <note type="speaker" n="0dd1145a">
            Anf. 58 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-2aba53aa3605af9b-0" n="79aeafbe">
            <seg n="5a9bd405">
              Herr talman! Även från Moderaternas sida hälsar vi naturligtvis
              den nya kulturministern i det här fallet välkommen. Jag hoppas
              att det kommer att hända mer på departementet än vad det har gjort
              tidigare år under företrädaren.
            </seg>
            <seg n="c5d7d458">
              Nu handlar det om hyresfrågorna här. Jag tolkar ändå den nya
              kulturministerns svar som att han inser att det faktiskt finns
              ett systemfel i allt det här.
            </seg>
            <seg n="50efadd7">
              Redan förra året var det ju åtskilliga museer som larmade om
              de besynnerliga och oklara hyreskostnaderna. I flera fall talades
              det till och med om en konkursliknande situation, apropå det här
              med långsiktig stabil finansiering. Då handlade det också väldigt
              mycket om Statens fastighetsverk och hur man agerade därifrån.
              Man står i och för sig inte helt ensam man har också regeringen
              bakom sig, och regeringen ställer ju avkastningskrav och vill
              att Fastighetsverket ska ställa avkastningskrav såväl på Operan
              och Dramaten som på de statliga museerna.
            </seg>
            <seg n="fe60009e">
              Precis som mina kolleger här i utskottet undrar jag: Vad har
              de här institutionerna och museerna för alternativ? Efterfrågan
              på museibyggnader är inte så stor, så det är inte särskilt realistiskt
              att man skulle flytta därifrån.
            </seg>
            <seg n="81c273c4">
              Både interpellanten Lennart Kollmats och jag är vänner av både
              marknadsekonomi och marknadshyror, men vi inser att det i så fall
              måste finnas en balans på marknaden, tillgång och efterfrågan,
              och det gör det inte i det här fallet. När det handlar om marknadshyror,
              som Statens fastighetsverk sätter på de här institutionsbyggnaderna,
              ingår precis som Birgitta Sellén sade bedömningar om centralt
              läge och närhet till vatten. Från riksdagens utredningstjänst
              har man tagit fram ett papper som jag ska läsa några rader från:
              Statskontorets bedömningar av marknadshyran i Helsingfors innanför
              tullarna ingår också som ett underlag i analysen. Fastighetsverkets
              bedömningar av marknadshyran görs dock på en mycket mer detaljerad
              nivå än den marknadshyra som Statskontoret räknar fram för området
              Helsingfors innanför tullarna. I Fastighetsverkets bedömningar
              vägs faktorer som hur centrala lokalerna är, deras teknisk standard
              och om byggnaden har sjöutsikt etc. in vid fastställandet av hyresnivån.
            </seg>
            <seg n="15f23fe4">
              Jag vill fråga kulturministern om han tycker att det här är rimligt.
              Det gäller ju ofta våra kulturinstitutioner: De ligger centralt,
              och i vissa fall vid vatten. Det är ju något av själva poängen
              för att människor lätt ska kunna komma dit.
            </seg>
          </u>
          <note type="speaker" n="24dd155f">
            Anf. 59 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-19" n="a8736d6f">
            <seg n="a9ea9589">
              Herr talman! Ibland svänger det fort i politiken! Det har gått
              ungefär tio minuter här sedan vi hade en debatt här på temat att
              det är ett elände för de fria teatergrupperna att man inte har
              någon automatik i sin anslagsuppräkning. Man har för lite index
              och för mycket politiska beslut från år till år baserade på årets
              förhållande. Nu har de tio minuterna eller vad det är löpt, och
              nu har vi en debatt på temat att det är ett elände med dessa index
              som gör att allt går så automatiskt att man inte har något inflytande
              över hur tillfälliga och speciella faktorer slår och att denna
              automatik är så i grunden fel att den måste göras om, ändras eller
              tas bort.
            </seg>
            <seg n="04c76af6">
              Jag förstår inte riktigt vad alternativet är. Att konstatera
              att dagens förhållanden är problematiska är ganska okontroversiellt.
              Jag uppfattar att det är vad alla tycker. Men jag kunde inte höra
              något alternativ i de diskussioner som var.
            </seg>
            <seg n="77e675a6">
              Det viktiga för mig är att anslagen till hyresgästerna i de fastigheter
              som hyrs ut på de här speciella villkoren har räknats upp mycket
              kraftigt, under de senaste åren inte mindre än 46 %. Det gör att
              precisionen i de här avtalen är dålig och måste vara dålig. Det
              blir så när man har den här typen av automatik och när man, som
              Lena Adelsohn Liljeroth säger, inte har någon riktig marknad med
              balans mellan utbud av och efterfrågan på nationalmuseifastigheter.
              Genom de ambitionshöjningar man har gjort beträffande anslagen
              har man ändå ett visst svängrum vad gäller att hantera detta.
            </seg>
            <seg n="22b791f1">
              Min grunduppfattning är att det här med automatik är svårt. Det
              är en fråga som man måste närma sig med viss ödmjukhet. Det speglas
              i det att man har diskuterat den här frågan väldigt länge. De
              alternativ som kommer fram på bordet är alla behäftade med svagheter.
              Det finns alltså inget enkelt alternativ som löser alla problem,
              utan alla lösningar som löser vissa problem skapar nya av en annan
              art.
            </seg>
            <seg n="3acd5627">
              Det här har diskuterats ända sedan man bestämde sig för att bryta
              upp den gamla Byggnadsstyrelsen. Om jag inte minns fel var det
              under Anne Wibbles tid i Finansdepartementet i Carl Bildts regering
              som de här frågorna mognade fram och var färdiga för genomförande
              ungefär 1994. Någon lösning då på detta som vi inte känner till
              i dag har jag inte kunnat få fram.
            </seg>
            <seg n="cbbafe6a">
              Det finns två alternativ. Man kan ha en kostnadsbaserad hyra,
              och man kan ha en marknadsbaserad hyra. I den kommitté med det
              konstiga namnet som Lennart Kollmats satt med i värderade man
              ju detta och föreslog, såvitt jag förstår, ingen ändring och förordade
              inte att någon av dessa var bättre. Det kanske berodde på att
              den kostnadsbaserade hyran skulle ge högre hyra, därför att hyrorna
              i dag täcker kanske inte riktigt de kostnader som hyresvärden
              har för alla de ambitiösa investeringar som behövs. Vi hörde om
              några stycken nu, till exempel brandskydd, ventilation och en
              del annat som tränger sig på.
            </seg>
            <seg n="cde5fba9">
              Jag för min del tycker att dagens system är ofullkomligt, och
              jag tänker engagera mig i att se vad som går att göra åt det,
              men jag vill inte lämna utfästelser om att det finns någon quick
              fix som enkelt med ett ryck i en spak eller ett tryck på en knapp
              löser alla problem simsalabim. Det här är svårt. De lösningar
              man kan hitta kommer att medföra andra, nya svårigheter, och vi
              måste närma oss dem på ett ambitiöst sätt. Men dagens förhållanden
              är inte bra det tror jag vi kan vara överens om och jag har i
              mitt interpellationssvar också gett besked om att det är regeringens
              uppfattning och att vi kommer att ägna oss åt att se vad som går
              att göra åt det här.
            </seg>
          </u>
          <note type="speaker" n="29424207">
            Anf. 60 LENNART KOLLMATS (fp):
          </note>
          <u who="lennart_kollmats_f83648" xml:id="i-6b243e6a847632b9-3" n="6d6b8111" next="i-6724d5292fbbd7fa-3">
            <seg n="0371b7b1">
              Herr talman! Jag uppskattade i början av mitt förra inlägg kulturministerns
              ödmjuka inställning, och jag fortsätter att uppskatta den fortsatta
              ödmjukheten! Det beror kanske på att jag försökt jobba med det
              här under ett halvårs eller ett års tid. Det är så svårt som du
              pekar på att hitta någon lösning här.
            </seg>
            <seg n="3c2740c5">
              Det vi kom fram till och föreslog var ju att de som är i ändamålsfastigheter,
              alltså där det i praktiken inte finns någon marknad, själva ska
              få välja vilket av de här systemen de vill ha. Det viktiga, som
              var oerhört viktigt, är att det finns en transparens, det vill
              säga att man kan se igenom vad det är Fastighetsverket, eller
              vad hyresvärden nu heter, grundar sin hyressättning på.
            </seg>
            <seg n="e0f98a8b">
              Det här med att vi har olika debatter på tio minuter ja, det
              är väl lite av kulturens skönhet att det växlar snabbt!
            </seg>
            <seg n="1adb3045">
              Jag är glad att det är kulturministern som är här och diskuterar
              detta eftersom detta har kulturpolitiska konsekvenser. Det har
              ju faktiskt också finansiella konsekvenser, och vi kunde ha haft
              finansministern här och diskuterat detta. Det här är ju en match
              som kulturministern får ta mot finansen i det här avseendet för
              att se vad det är för system, hur det ska fungera och hur mycket
              avkastningskrav man ska ha. Vi från utskottet jag gissar att jag
              talar för mina kamrater här kan gärna ge understöd i den matchen
              mot finansen.
            </seg>
            <seg n="37f30a7c">
              Jag kan varsko ministern om det nu gläder honom eller inte om
              att de här förhandlingarna nog inte stannar vid det här avsnittet
              med automatisk anpassning till marknadshyra eller kostnadshyra,
              utan det kommer också att handla om vilken frihet institutioner
              ska få ha när det gäller att utföra underhåll i egen regi eller
              annans regi än hyresvärdens och hur man ska lösa frågan om eftersatt
              underhåll, som är en jättefråga som, om man inte kommer fram till
              en rimlig lösning, kommer att få ännu svårare kulturpolitiska
              konsekvenser än det vi i dag diskuterar, faktiskt.
            </seg>
            <seg n="57ccd62a">
              Jag är givetvis bekymrad över att museiledningarna och andra
              institutioners ledningar måste ägna så mycket tid åt budgettekniska
              frågor att den kulturella delen riskerar att falla i prioritering.
              Jag hoppas att kulturministern kan medverka till att ledningarna
              får just vad han så elegant uttryckte i början av svaret om en
              stark, långsiktig och förutsägbar finansiering. Då kommer det
              att ske en ytterligare utveckling också av den museala verksamheten.
            </seg>
            <seg n="3b251767">
              Det var någon av de andra som talade om att riksdagens utredningstjänst
              har tagit fram en utredning och citerade ur den. Det är bra att
              riksdagens utredningstjänst har tittat på detta, och det finns
              en promemoria från oktober. Man konstaterar där att systemet för
              att bestämma hyresnivån och systemet för att räkna om anslagen
              till institutionerna inte harmonierar med varandra. Och vi kan
              väl vara överens om att om musiken ska låta vackert bör det vara
              harmoni mellan stämmorna?
            </seg>
          </u>
          <note n="fa9c1a07">
            Anf. 61 BIRGITTA SELLÉN (c):
          </note>
          <u who="lennart_kollmats_f83648" xml:id="i-6724d5292fbbd7fa-3" n="6d6b8111" prev="i-6b243e6a847632b9-3">
            <seg n="92881653">
              Herr talman! Jag skulle vilja ha ett förtydligande från kulturministern.
              Jag förstod inte den jämförelse han gjorde med uppräkning av de
              fria grupperna och marknadshyrorna. Jag ser väldigt annorlunda
              på dessa saker.
            </seg>
            <seg n="cef2c2c1">
              Sedan sade kulturministern att han inte fick några förslag från
              oss. Jag sade bland annat att jag tycker att det är märkligt att
              man måste ha marknadspriser till följd av att man har sjöutsikt
              och att man inte ska följa marknadshyrorna för de fastigheter
              som inte kan användas till annan verksamhet än till exempel museer,
              opera, teater och så vidare. Men jag kan ha förståelse för att
              ministern kanske inte har uppfattat att jag sade det. Jag har
              också en viss respekt för att ministern nu behöver hjälp av sin
              sakkunnige medarbetare, och jag märkte att ni satt och pratade
              med varandra medan jag gav dessa tips. Därför upprepade jag dem.
              Men det känns lite konstigt att få kritik när man har framfört
              några förslag.
            </seg>
            <seg n="d455fb65">
              Jag tycker inte att det går att jämföra marknadshyror på sådana
              lokaler som inte går att använda till något annat, som man kan
              när det gäller bostäder.
            </seg>
            <seg n="3eafb58d">
              Det är i alla fall glädjande att kulturministern tänker engagera
              sig i att se vad som kan göras. Jag kan också förstå att det i
              dag är svårt att säga en tid, men vi väntar med stor nyfikenhet
              även på det.
            </seg>
          </u>
          <note type="speaker" n="f9bc6695">
            Anf. 62 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-2aba53aa3605af9b-1" n="79aeafbe">
            <seg n="d5cc85e4">
              Herr talman! Jag tyckte om ordet ödmjukhet som kulturministern
              använde sig av. Det är klart att vi kan stå här och komma med
              alternativa lösningar. Jag kan säga så mycket som att vi moderater
              diskuterar marknadshyror därför att systemet inte fungerar. Det
              fungerar inte när det gäller skolor. Vi ser problemen i Helsingfors.
              Det är en annan fråga. Men det fungerar inte i det här fallet
              heller.
            </seg>
            <seg n="c900c796">
              Såvitt jag har förstått när jag har talat med museifolk är ett
              problem i sammanhanget dessa ramanslag som museerna får, alltså
              en stor icke definierad påse med pengar som man ska fördela på
              ett sätt som motsvarar de krav som ställs i regleringsbrevet.
            </seg>
            <seg n="6dd5bb82">
              Men när vi kommer till Statskontoret som går in och räknar på
              detta går man ifrån principen om ramanslag. Det betyder för till
              exempel det enskilda museet att det är meningslöst att försöka
              påverka hyrorna och behålla någon form av vinst, om man får kalla
              det så, genom att exempelvis minska lokalytorna eftersom resultatet
              i alla fall blir att Statskontoret eller finansen plockar av museet
              de pengar som man så att säga har tjänat in genom att försöka
              påverka sin situation. Det gäller till exempel för Nordiska museet,
              som lämnade Vasakronans dyra lokaler i Garnisonen uppe på Östermalm
              för att minska lokalkostnaderna och i stället använda sina pengar
              till annat, till exempel vård av föremål som det finns ett stort
              behov av där.
            </seg>
            <seg n="ce26caba">
              Nu undrar man naturligtvis på museerna om varje sådant försök
              att minska en hyresutgift i stället resulterar i att man minskar
              hela anslaget. Då är det inte någon större mening att göra någonting
              åt denna situation. Museiledningarna undrar om de ska sitta med
              armarna i kors.
            </seg>
            <seg n="c7548321">
              Nu har det blivit en del skiften på ministerposterna, och det
              kanske gör att det händer någonting. Från museernas sida har man
              uppvaktat både Finansdepartementet och Kulturdepartementet flera
              gånger för att försöka göra någonting åt detta.
            </seg>
            <seg n="9d096cc8">
              Jag tolkar i alla fall välvilligt får jag säga Leif Pagrotskys
              svar som att det är ett ofullkomligt system och att det kommer
              att bli en förändring. Och det kommer att glädja museifolket.
            </seg>
          </u>
          <note type="speaker" n="89c958d0">
            Anf. 63 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-20" n="a8736d6f">
            <seg n="fa8f5762">
              Herr talman! Jag vill till Birgitta Sellén säga att det jag sade
              inte var uttryck för någon kritik. Det var bara en stilla observation
              att ibland när vi inte har automatik, index och tekniska lösningar
              får man som regeringsledamot kritik för att man inte använder
              sig av index, teknik och decimalkomman för att automatisera anslagsuppräkningen.
              När man tio minuter senare står i samma talarstol och talar om
              ett annat system, nämligen automatik och så vidare, får man kritik
              för att automatiken inte fångar upp allt enskilt som händer. Jag
              dristade mig till en reflexion över hur det kan skifta snabbt
              i politiken. Det var inte uttryck för någon kritik eller annat.
              Det är klart att man i kören får alla möjliga röster och att de
              kan variera från första till andra versen också.
            </seg>
            <seg n="b7de363c">
              Jag sade att jag inte hörde några förslag. Det är klart att det
              finns enskilda problem med detta sätt att räkna ut hyresindexet
              och om det till exempel ska vara sjötomt eller inte. Men min fråga
              är: Ska man låta bli att ha sådant? Då måste man ha något annat
              i stället. Det räcker inte att plocka bort en viss kostnadspost.
              Om man plockar bort en kostnadspost som är ogynnsam nu kanske
              den visar sig vara gynnsam nästa år, och då vill man ha den med
              igen. Den typen av indexexercis ger ingen långsiktighet. Antingen
              har man sådana system, och så fungerar de på långt sikt, på gott
              och ont, eller också måste man ha ett annat system. Om inte indexet
              kan ge förutsägbarhet, då tycker jag att man lika gärna kan ha
              årliga beslut i budgeten som regering och riksdag fastställer
              i vanlig ordning. Automatikens fördel är just detta. Om den inte
              levererar det kan man ta bort den. Men något sådant förslag hörde
              jag inte. Och jag hörde inte heller något förslag om att man ska
              återgå till det gamla, att varje institution äger sin egen fastighet
              och själv ska börja anställa fastighetsförvaltare, själv ska börja
              göra sina ekonomiska kalkyler som fastighetsförvaltare i första
              hand och med museiverksamhet som sidoverksamhet, eller om man
              ska fullfölja den gamla tanken att fastighetsförvaltning är en
              specialitet och en funktion för sig, så att museifolket och kulturinstitutionerna
              till hundra procent kan ha sitt fokus på det som är deras profession.
              Jag tycker i grunden att det är en bra ordning. Men när jag hör
              hårdheten i kritiken undrar jag om det är något fundamentalt fel
              i det sätt att se på detta som jag har.
            </seg>
          </u>
          <note type="speaker" n="6198c95e">
            Anf. 64 LENNART KOLLMATS (fp):
          </note>
          <u who="lennart_kollmats_f83648" xml:id="i-7073c5dfeba070c6-0" n="6d6b8111">
            <seg n="a2b79d72">
              Herr talman! Jag måste säga att hårdheten i kritiken har varit
              väldigt modest. Flera av oss har ju använt ordet ödmjukhet ett
              antal gånger.
            </seg>
            <seg n="da1afd64">
              Jag är lite petig när någon talar om att man prövar och ska utreda
              något och sätter upp det målet. Då vill jag gärna få reda på när
              målet så att säga ska vara i hamn, alltså tidsplanen. Det efterlyste
              jag i början, och det efterlyser jag fortfarande. Beträffande
              sista meningen i svaret efterlyser jag ett svar angående tidsplanen
              och när detta kommer att vara klart eller när det kommer att förslag.
            </seg>
            <seg n="e5aa8858">
              Sedan efterlyser kulturministern förslag. Det finns ett förslag
              på 180200 sidor som jag har varit med om att ta fram där konklusionen
              är att dessa institutioner själva ska kunna välja vilket system
              som de vill ha till exempel beträffande underhåll i egen regi.
              En snickare på Dramaten som snickrar ridåer och liknande kanske
              också kan göra andra saker som hör till fastigheten. Om Dramaten
              då vill göra detta i egen regi ska man kunna göra det och spara
              pengar. Det kan vara så att vederbörande inte är heltidssysselsatt,
              beroende på vilken personalstyrka man har i fråga om detta. Det
              är sådana saker som utredningen kom fram till, i detta fall i
              enighet, tror jag, alltså att öka friheten för dem som är i dessa
              fastigheter som är rena ändamålsfastigheter. Men man måste hitta
              en lösning när det gäller frågan om det eftersatta underhållet,
              och det är inte enkelt. Jag hoppas att kulturministern har kraft
              och styrka att driva den frågan i förhållande till Finansdepartementet.
              Jag tror nämligen att det är där som den hamnar till syvende och
              sist.
            </seg>
            <seg n="c4dcba95">
              Tack för en stimulerande debatt.
            </seg>
          </u>
          <note type="speaker" n="1b3e3f98">
            Anf. 65 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-21" n="a8736d6f">
            <seg n="3851c722">
              Herr talman! Det är ett förslag att välja själv, men det är ju
              inte särskilt annorlunda. Då är man kvar i samma grundläggande
              problematik, att man har dessa index som slår ibland plus och
              ibland minus. Om man väljer den kostnadsbaserade hyressättningen
              hamnar man lätt i den situationen att det blir lönsamt att strunta
              i underhållet och skjuta på det till någon tidpunkt när det förhoppningsvis
              återigen har införts en marknadsbaserad hyressättning. Då ska
              varje långsiktig underhållsåtgärd konkurrera med verksamhet här
              och nu inom det som är kärnverksamheten, det som man brinner för
              att utöva i sin vardag. Jag ser inte det som en självklar fördel.
              Men det är en svår avvägning, som jag sade i min inledning.
            </seg>
            <seg n="0d62e72c">
              Vad gäller tiden för detta, vet Lennart Kollmats att det har
              suttit en utredning som nu, som jag sade i min inledning, är föremål
              för analys och genomgång i departementet. Den har också varit
              ute på remiss. Det vore ohövligt av mig som nytillträdd kulturminister
              att innan det arbetet är klart ange en personlig viljeyttring
              och den vägen kanske eliminera mycket av det arbete som har bedrivits.
              Därför är jag i dag inte beredd att svara på detta. Men när det
              arbetet är avslutat och vi lägger en proposition till riksdagen
              kommer besked om de här olika sakerna.
            </seg>
            <seg n="dabeea70">
              I dag har jag fått nöja mig med att ange andra, mer allmänna
              perspektiv på detta, som jag tror ändå visar ett synsätt som man
              kan räkna med kommer att prägla det här. Det är väl inte konstigt
              att vi i regeringen precis som ni i de andra partierna, förmodar
              jag har förhandlingar med olika motstående intressen för att hitta
              bra vägar framåt. Jag är övertygad om att vi kommer att göra det
              här också. Men de är inte av den arten att alla problem plötsligt
              är borta. Också de nya systemen kommer att ha svårigheter, därför
              att det finns ingen problemfri ordning i denna svåra avvägning
              mellan hyresgästens och hyresvärdens förhållanden.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="21b0ddc4">
            9 § Svar på interpellation 2004/05:111 om kulturens offentliga
            rum
          </note>
          <note type="speaker" n="11b156b1">
            Anf. 66 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-e18456bb5e0b0d68-0" n="a8736d6f" next="i-0a826c65ce440408-0">
            <seg n="ec23082e">
              Herr talman! Birgitta Sellén har ställt tre frågor, dels hur
              jag avser att arbeta för att det offentliga rummet ska finnas
              tillgängligt på fler platser i landet, dels vad jag tänker göra
              för att ta reda på om efterfrågan och utbud av kulturutbudet stämmer
              överens med medborgarnas behov och dels hur jag tänker arbeta
              för att kulturen ska användas för att stärka folkhälsan i landet.
            </seg>
            <seg n="7f328519">
              Till att börja med vill jag säga att det gläder mig att vi i
              grund och botten delar synsätt i denna fråga, Birgitta Sellén
              och jag. Vi ser båda betydelsen av att fler offentliga rum skapas
              för och genom kulturen. Tillgänglighet och öppenhet är viktiga
              för att så många som möjligt ska känna sig välkomna och delaktiga
              i Sveriges kulturliv.
            </seg>
            <seg n="fa12d4aa">
              En förebild för frientréreformen på museerna är de kommunala
              biblioteken. De är öppna för alla och erbjuder avgiftsfria lån,
              och där finns tillgång till kompetent personal som kan lämna stöd
              i sökandet efter böcker eller andra medier.
            </seg>
            <seg n="7a707cf7">
              Det är ett viktigt mål för regeringen att slå vakt om detta det
              kanske viktigaste offentliga rum som kulturen i dag erbjuder med
              stor spridning i hela vårt land, så viktigt att vi sedan 1997
              har en bibliotekslag som slår fast medborgarnas rättigheter till
              öppna kommunala bibliotek och fria boklån.
            </seg>
            <seg n="5331fb78">
              Som Birgitta Sellén väl känner till, har staten länge varit aktivt
              pådrivande i uppbyggandet av den regionala infrastrukturen av
              kulturinstitutioner. I ett längre historiskt perspektiv är det
              denna kulturens regionala infrastruktur som har expanderat mest
              inom kulturpolitikens område. Det är en utveckling som innebär
              att en kraftfull maktförskjutning har ägt rum från huvudstaden,
              eller staten, till den regionala nivån.
            </seg>
            <seg n="9a252409">
              Detta utesluter naturligtvis inte att regeringen också känner
              ett stort ansvar för de nationella institutioner som staten är
              huvudman för. Det är institutioner i hela landets tjänst, centrala
              resurser och förebilder för mindre institutioner ute i landet.
              I våra centrala statliga museer förvaras och visas samlingar som
              vi tillmäter ett särskilt stort värde för vårt samhälle. Det är
              samlingar som tillhör oss alla och som det är viktigt att vi alla
              har tillgång till. Det finns, som jag ser det, inget starkt skäl
              till varför basutställningar på museerna skulle vara mindre tillgängliga
              än böckerna i biblioteken.
            </seg>
            <seg n="45c4ac0a">
              Så till frågan om vem det är som bestämmer över kulturutbudet
              i samhället. Birgitta Sellén vill mena, om jag förstår henne rätt,
              att konst- och kulturproduktionen i vårt land inte är beslutad
              i en tillräckligt demokratisk ordning, att folk inte får det kulturutbud
              de önskar sig.
            </seg>
            <seg n="80c810c1">
              Till skillnad från vad som gäller för marknaden, där utbud och
              efterfrågan är de viktigaste mekanismerna, menar jag att det offentligstödda
              kulturlivet måste ges möjlighet inte bara att underhålla utan
              också att fritt och kritiskt granska.
            </seg>
            <seg n="dfda1ec4">
              Att understödja en sådan verksamhet är viktigt i ett fritt demokratiskt
              samhälle. Det är med dessa värderingar för ögonen som vi har det
              system vi har i dag, av armlängdsverkande institutioner och offentlig
              bidragsgivning till det fria kulturlivet.
            </seg>
            <seg n="31373448">
              Slutligen frågar Birgitta Sellén om kultur och hälsa. Det gläder
              mig. Vetenskapliga fakta belägger i dag sambandet mellan deltagande
              i kulturlivet och en bättre hälsa. Med den hälsosituation som
              råder i samhället i dag är dessa fakta uppfordrande.
            </seg>
            <seg n="69322c9a">
              På detta område tänker jag fortsätta på den väg min företrädare
              slog in på. Med respekt för kulturens egenvärde vill jag gärna
              gå vidare i diskussionen om kulturens roll i arbetslivet, som
              en kraft för utveckling och en stimulans för anställda.
            </seg>
          </u>
          <note n="98457dc0">
            Anf. 67 BIRGITTA SELLÉN (c):
          </note>
          <u who="leif_pagrotsky_8bdf6e" xml:id="i-0a826c65ce440408-0" n="a8736d6f" prev="i-e18456bb5e0b0d68-0">
            <seg n="29580d00">
              Herr talman! Som kulturministern märker har vi lyft upp olika
              kulturfrågor, och det beror på att vi som jobbar i kulturutskottet,
              som känner och brinner för kulturen, tycker att det är angeläget
              att ministern snabbt kommer in i kulturens mångfasetterade område.
            </seg>
            <seg n="f2980bbe">
              Jag ber att få tacka för svaret. Det är positivt om vi har samma
              grundsyn om vikten av offentliga rum för kulturen.
            </seg>
            <seg n="1435115b">
              I svaret jämför kulturminister Pagrotsky frientréreformen med
              de kommunala bibliotekens tillgänglighet en jämförelse som det
              kan ligga något i, för det handlar om skattepengar i båda fallen.
              För mig handlar det offentliga rummet om mycket mer än museer
              och bibliotek. Förhoppningsvis är det likadant för ministern också,
              vilket jag snart kanske får svar på.
            </seg>
            <seg n="7a3f8118">
              Kulturministern säger att staten länge har varit pådrivande i
              uppbyggandet av den regionala infrastrukturen av kulturinstitutioner
              och att det har expanderat mest inom kulturpolitikens område.
              Jag måste säga att det är något som jag väldigt gärna skulle vilja
              att kulturministern utvecklar mer i sitt kommande inlägg. Jag
              skulle vilja veta mer hur tankegångarna ser ut.
            </seg>
            <seg n="67ed6d25">
              Under de år som jag har suttit i kulturutskottet har jag hela
              tiden sett att det mesta av statens kulturpengar hamnar i storstäderna.
              När regeringen inför fria entréer på de statliga museerna är det
              bara att konstatera att de allra flesta ligger i Helsingfors.
              Det är av den anledningen som jag har ställt denna interpellation.
            </seg>
            <seg n="05bb9f35">
              Hur mycket av de statliga pengarna kommer då hela landet till
              godo? Jag har sagt vilken min syn är på de fria entréerna i en
              tidigare debatt, så jag går inte närmare in på det nu.
            </seg>
            <seg n="e7657857">
              När kulturministern säger att det skett en rejäl maktförskjutning
              från staten till den regionala nivån skulle jag vilja veta hur.
              Förmodligen blir svaret påsen till Västra Götaland och så vidare.
              Jag nöjer mig inte bara med det, för där ser vi att man har skickat
              ut pengarna och att de ska få påverka. Jag skulle vilja veta mer
              om hur kulturministern ser på den regionala nivån.
            </seg>
            <seg n="900b5e1d">
              För mig behövs det offentliga rummet i alla orter. Det behövs
              för att människor bland annat ska ha en social samlingspunkt.
              De offentliga rum som vi tidigare hade i landet posten och banken
              har ju försvunnit från många orter. Kulturministern känner säkerligen
              till det, eftersom han har varit näringsminister tidigare.
            </seg>
            <seg n="80664dfd">
              Det behövs offentliga rum för att ta del av olika kulturella
              aktiviteter. Därför behövs samlingslokalerna i landet. Där spelar
              de fria scenkonsterna upp många av sina föreställningar, och där
              håller amatörkulturen till med sina träningar och uppvisningar.
              Där träffas människor för att själva utöva kultur.
            </seg>
            <seg n="5e2194c2">
              Jag tänker bland annat på att folk går i studiecirklar för att
              förkovra sig inom olika områden demokrati, språk, musik, hantverk,
              för att nämna några. För att dessa lokaler ska vara funktionsdugliga
              för alla aktiviteter som utförs där måste det till pengar för
              att upprusta samlingslokalerna. Centerpartiet har i många år satsat
              mycket. I år har vi satsat åtskilliga fler miljoner än vad regeringen
              har gjort vi har satsat 21 miljoner mer. Det gäller att handikappanpassa
              lokalerna och att få dem allmänt upprustade. Det är långt ifrån
              fullföljt ute i landet.
            </seg>
            <seg n="6552f878">
              Vi efterlyser skarpa förslag om hur regeringen tänker medverka
              till att kulturen når ut till alla. Jag hoppas att jag har fått
              lite mer kött på benen i den frågan efter den här debatten.
            </seg>
            <seg n="2bc2a801">
              För mig är det viktigt att de enskilda människorna får vara delaktiga
              i det kulturutbud som erbjuds. Det var därför jag lyfte fram det
              här med utbud och efterfrågan och om det stämmer överens. Jag
              kan nämna att Riksdagens revisorer har tittat på detta lite grann
              i en förhandsgranskning. Av tidsskäl får jag ta upp mer om det
              i mitt nästa replikskifte. Det gäller även folkhälsan.
            </seg>
          </u>
          <note type="speaker" n="4a18c1f9">
            Anf. 68 LENNART KOLLMATS (fp):
          </note>
          <u who="lennart_kollmats_f83648" xml:id="i-7073c5dfeba070c6-1" n="6d6b8111">
            <seg n="b5d75c61">
              Herr talman! Det offentliga rummet är en jättefråga. Vi kan tala
              om grafitti, Internet, kyrkor, politik och gud vet allt. Men jag
              ska nöja mig med det som har varit uppe här, och möjligen lite
              till.
            </seg>
            <seg n="e0899d80">
              När det gäller de fria entréerna och den jämförelse med biblioteken
              som gjordes är jag inte lika positivt inställd som Birgitta Sellén
              var. Jag undrar hur man kan dra slutsatsen att en fri entré som
              bara gäller statliga museer, som till sexton nittondelar är placerade
              i Helsingfors, kan jämföras med biblioteken, som finns i våra
              290 kommuner. Eller förbereder man inom Kulturdepartementet en
              lagstiftning om att alla kommuner nu ska ha ett museum, och där
              ska det vara fri entré? Då börjar det hela bli mer jämförbart.
            </seg>
            <seg n="4fa10e6a">
              Jag kan förstå att man vill ta steg, och inte har råd med allt
              som man vill på en gång. Det tycker jag är naturligt. Det är den
              prioriteringsdiskussion som vi inom Folkpartiet alltid för. Men
              att då ta steget att i princip börja i Helsingfors är för mig
              svårförståeligt. I stället kan man ju ta pengar och medverka till
              de borgerliga partiernas förslag om fri entré för barn och ungdom
              på alla offentligfinansierade museer. Det hade varit en värdig
              reform om kultur i hela landet.
            </seg>
            <seg n="e6ad2f2b">
              Jag håller med om vikten av den regionala utvecklingen och statens
              insatser 1974. Det var viktigt att de gjordes då, men det är ju
              30 år sedan! Det har inte skett någon kraftfull maktförskjutning.
              Makten finns kvar genom detaljstyrning. Det var till och med så
              beträffande försökslänen i Skåne. De skulle ha frihet, men staten
              föreskrev att anslaget skulle gå till det ena, det andra och det
              tredje. Det blev en mellanform i Västra Götaland, men det är ju
              i nuvarande situation. Jag tycker att kulturfrågorna i regionerna
              är en viktig del av det kommunala och regionala självstyret. Man
              behöver ett ökat självstyre och mindre av statliga pekpinnar för
              hur man ska utforma sin kulturpolitik regionalt.
            </seg>
            <seg n="c0c3bb47">
              Ministern refererade till att han ser hur det är. Men jag tycker
              inte att han säger speciellt mycket om hur han vill att det ska
              vara. Jag ser att den förre kulturministern har kommit in i salen.
              Den förre före detta kulturministern, alltså Marita Ulvskog, har
              sagt att om regionförsöken permanentas så har vi ingen nationell
              kulturpolitik då kan vi lägga ned det hela. Jag undrar om Leif
              Pagrotsky delar den synen. Är den nedläggningen till äventyrs
              ett resultat av eller ett tankesätt om att ett självständigt kulturdepartement
              läggs ned?
            </seg>
            <seg n="0c23e6b5">
              Den sista punkten som togs upp handlade om kultur och hälsa.
              Jag ska ställa en fråga som kulturministern kan gå vidare med
              till finansministern. Kan kulturministern tänka sig att verka
              för att avdrag för kostnader för de anställda för att ta del av
              kultur behandlas på samma sätt skattemässigt som avdrag för motion,
              och inte förmånsbeskattas? Anledningen är att det finns forskning
              som visar att det är hälsobefrämjande att ta del av kultur. Det
              finns ett gammalt ordspråk som säger att ett gott skratt förlänger
              livet. Låt oss ta till vara det! Låt oss förnöjas, men också röras
              och på andra sätt ta del av kulturen. Det är hälsofrämjande. I
              våras tog vi upp det här i kulturutskottet och ägnade en förmiddag
              åt att ta del av forskningen, som är ett stöd både för hälsan
              och för kulturen.
            </seg>
          </u>
          <note type="speaker" n="702d85f1">
            Anf. 69 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-3" n="c8e581b3">
            <seg n="a6d9a385">
              Herr talman! Det offentliga rummet, som Birgitta Sellén har tagit
              upp i sin interpellation och ställt tre frågor om, är en viktig
              grundbult inom kulturpolitiken och inom demokratins varande och
              utveckling i vårt land. Därför är det en mycket välkommen interpellation
              som Birgitta Sellén har ställt.
            </seg>
            <seg n="a01004d9">
              Jag gjorde samma reflexioner som Lennart Kollmats precis presenterade
              när jag läste svaret, och jag vill kommentera det svar som kulturministern
              har lämnat. Jag hoppas att kulturministern inte ska kritisera
              mig för att jag kommenterar ett skriftligt svar och håller mig
              till det. Än så länge har jag inte hört någonting annat än ett
              skriftligt svar uppläsas.
            </seg>
            <seg n="965494da">
              Lennart Kollmats gjorde alltså den reflexion som jag också har
              gjort. Jag förstod inte jämförelsen mellan reformen med fri entré
              som regeringen precis har presenterat och de offentliga rum som
              vi har genom våra bibliotek ute i landet. Jag tycker att det skulle
              vara intressant att få höra kulturministern utveckla den tankegången.
              Den reform som regeringen har valt innebär att det är i de nationella
              museerna, framför allt i Helsingforssregionen, som de offentliga
              rummen nu prioriteras i budgeten. Biblioteken har vi ute i hela
              vårt land. Jag slår vakt om dem och jag tycker att det är bra
              med bibliotek i hela landet. Vi behöver säkert fler. Jag säger
              detta så att ingen ska misstro mig på den punkten.
            </seg>
            <seg n="1e727f08">
              Däremot säger vi kristdemokrater nej till den reform om gratis
              entré som är föreslagen. Vi säger nej till det sätt som regeringen
              gör detta på, och vi vill se att möjligheten ska finnas i hela
              landet men för barn och ungdomar upp till 19 år. Jag kan alltså
              inte se de här delarna parallellt, och jag kan inte förstå den
              slutsats som ministern drar.
            </seg>
            <seg n="8859a037">
              Jag måste också få säga någonting om samlingslokaler. Jag skulle
              vilja höra kulturministerns önskan att arbeta när det gäller den
              delen. Samlingslokaler är en oerhört viktig del för att finna
              rum och finna former där de demokratiska diskussionerna äger rum.
              Det gäller folkbildningsarbete, kursverksamhet, amatörkultur,
              teaterverksamhet, trosförsamlingar och så vidare ja, det är mycket
              man ägnar sig åt i samlingslokalerna.
            </seg>
            <seg n="5819e536">
              Om jag tittar historiskt ser jag att regeringen 1999 föreslog
              att stödet till allmänna samlingslokaler skulle bort. Vi satt
              i ett läge där vi såg att 40 miljoner kronor som låg i budgeten
              skulle bort. Samlingslokalerna skulle inte ha några pengar. Kulturutskottet
              räddade några miljoner 15 miljoner av de 40. De pengarna tillfördes
              samlingslokalerna, och de har ökats något av regeringen till 25
              miljoner kronor i dag.
            </seg>
            <seg n="48599b05">
              Min fråga till kulturministern är: Är det hans ambition att säkerställa
              de här pengarna? Nu diskuterar vi ju den viktiga frågan om de
              offentliga rummen. Jag upplever att vi är överens om hur viktigt
              det offentliga rummet är. Jag hoppas att regeringen tycker att
              samlingslokalerna är en viktig del i detta. Vad avser ministern
              i frågan om samlingslokaler? Kommer han att arbeta för att pengarna
              ligger kvar och återställs till åtminstone de 40 miljoner som
              vi hade en gång, 1999?
            </seg>
          </u>
          <note type="speaker" n="bd58feee">
            Anf. 70 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-e18456bb5e0b0d68-1" n="a8736d6f" next="i-0a826c65ce440408-1">
            <seg n="1c0841b3">
              Herr talman! Låt mig börja med att än en gång kommentera debatten
              om debatten. Gunilla Tjernberg förvånar sig över att jag hade
              kritiska synpunkter på Kristdemokraternas politik och på hennes
              debattinlägg. Jag vill påminna om att detta kallas för interpellationsdebatt.
              Därför utgår jag ifrån att vi är fria att debattera varandras
              inlägg och ha synpunkter på dem. Jag kanske får fortsätta att
              göra det utan att Gunilla Tjernberg tar illa upp. Jag uppfattar
              det som en del av poängen med att vi nu tillbringar denna eftermiddag
              tillsammans här i riksdagen.
            </seg>
            <seg n="e6457bf9">
              Jag hoppas få tid att svara på fyra av de frågor som ni har ställt.
              Den första jag tänkte ta upp är frågan från Birgitta Sellén om
              vad jag menar med det jag sade om att regeringen har varit pådrivande
              när det gäller att stärka och bygga ut den regionala infrastrukturen
              för kulturen. Därigenom har vi skapat en maktförskjutning vad
              gäller kulturen i Sverige från staten, riket och huvudstaden,
              möjligen, till regionerna, kommunerna och andra. Det var det jag
              uppfattade att Birgitta Sellén begärde ett förtydligande om.
            </seg>
            <seg n="1d252d35">
              Om det är någonting som kulturpolitiken har handlat om de senaste
              30 åren, sedan 1974, för oss socialdemokrater, är det verkligen
              just uppbyggnaden av regionala institutioner för kulturen. En
              stor mångfald stödformer har genom åren utvecklats för att uppnå
              detta. Det har gällt det vi pratar om nu, det vill säga allmänna
              samlingslokaler. Det har gällt Folkets Hus, studieförbunden, folkrörelserna
              och i arbetslivet. I de sammanhangen har utgångspunkten för de
              statliga insatserna varit just det som Birgitta Sellén efterlyser
              och ser ut att utgå från inte existerar, nämligen engagemanget
              från föreningar, från individer, eldsjälar, kommun- och landstingspolitiker
              och andra som är verksamma lokalt. Det är just för att ge de människorna
              utrymme för sitt engagemang och sin initiativrikedom som vi har
              skapat denna maktförskjutning till den lokala och regionala nivån,
              som Birgitta Sellén av frågan att döma inte verkar tycka existerar
              eller tro att vi bryr oss över huvud taget om. Det är för att
              ge dem resurser att förverkliga sina visioner som stöden har tillkommit.
            </seg>
            <seg n="98a1b577">
              Det är kanske naturligt i det sammanhanget att säga något ord
              om anslaget till samlingslokaler. Både Birgitta Sellén och Gunilla
              Tjernberg pratar väl om bidraget. Som ni båda vet har den frågan
              precis nyligen utretts. Utredningen har precis remissbehandlats.
              Vi håller nu på med en beredning av remissutfallet och utredningen
              i Regeringskansliet. Jag tycker att det vore ohövligt av mig att
              inte respektera ordningen och att här nu ge besked med svar på
              de frågor ni ställer om framtiden för detta. Jag lovar er att
              det kommer besked när det här är genomgånget och då på ett sätt
              som respekterar alla som har lagt ned sitt engagemang och arbete
              på området.
            </seg>
            <seg n="6a2c3f90">
              Den tredje frågan gällde den regionala fördelningen av de fria
              entréerna på museerna. Ni tycks leva i föreställningen att det
              bara är Helsingfors som har statliga museer som får fri entré.
              Jag kan berätta att i min valkrets finns Världskulturmuseet. Där
              kommer det att vara fri entré. Marinmuseet finns i Karlskrona.
              Där kommer det att vara fri entré. Det gäller också Flygvapenmuseum
              i Linköping och Skokloster slott. Även om många museer finns i
              Helsingfors är det ingalunda så att det är bara där glädjen av
              den fina reformen kommer att märkas utan också på andra håll.
            </seg>
            <seg n="8992ad17">
              Jag skulle ta upp biblioteksliknelsen. Det var min fjärde punkt,
              men jag får spara den till min nästa replik.
            </seg>
          </u>
          <note n="91f68f0f">
            Anf. 71 BIRGITTA SELLÉN (c):
          </note>
          <u who="leif_pagrotsky_8bdf6e" xml:id="i-0a826c65ce440408-1" n="a8736d6f" prev="i-e18456bb5e0b0d68-1">
            <seg n="865f7f29">
              Herr talman! När det gäller att vara pådrivande i den regionala
              kulturpolitiken upplever jag att det är fler eldsjälar som arbetar
              för det ute i landet. Vi ser hur bygdegårdsverksamheterna och
              de lokala landsbygdsutvecklingsgrupperna växer i omfattning. Jag
              kan inte summan exakt, men den är närmare 4 000.
            </seg>
            <seg n="b3973e9f">
              När ministern nu pratar om samlingslokalerna är jag väl medveten
              om att frågan har utretts, men det vore intressant att veta när
              utredningen kommer. När jag pratade om de statliga museerna pratade
              jag om nästan bara Helsingfors. Det var jag noga med att tala
              om eftersom jag också är medveten om att det finns museer utanför
              Helsingfors.
            </seg>
            <seg n="acb1c4db">
              Jag kommer norrifrån i Sverige, och jag kan konstatera att i
              två tredjedelar av landet finns inga statliga museer som har fri
              entré. Det är långt för oss från där uppe att komma till museerna
              med fri entré.
            </seg>
            <seg n="67846658">
              Apropå frågan om samlingslokalerna vill jag peka på vikten av
              att när de ska vara offentliga rum och utnyttjas till mycket är
              det oerhört viktigt att där finns bredband. Jag hoppas och vill
              tro att det finns med i utredningen. Det är viktigt.
            </seg>
            <seg n="f247521d">
              Jag var inne på frågan om utbud och efterfrågan när tiden gjorde
              att jag inte hann prata till punkt. När vi i Centerpartiet har
              efterlyst en översyn om utbud och efterfrågan stämmer överens,
              handlar det om att vi har fått indicier på att många vill ha ett
              utbud som det inte finns resurser till. Då borde det undersökas
              varför myten finns kvar att det är 40- och 50-åriga tanter som
              går på teater när verkligheten inte riktigt ser ut så. Det håller
              på att förändras. Förändras det i tillräckligt snabb takt? Finns
              det utbud som ungdomar vill ha? Finns det utbud som pensionärer
              vill ha? När vi tog upp frågan med Riksdagens revisorer gjordes
              en förhandsgranskning. Revisorerna sade att det inte stämmer överens
              utan det här borde utredas mer. Med tanke på att kulturministern
              också är ansvarig för forskningsfrågor ger jag nu ett litet tips:
              Utred! Sedan får vi se hur det ser ut.
            </seg>
            <seg n="3213dbfa">
              Folkhälsan var en fråga jag inte hann säga någonting om i mitt
              första inlägg. Lennart Kollmats lyfte fram att vi hade en givande
              dag i kulturutskottet när vi pratade om kulturens betydelse för
              folkhälsan. Det är bra att ministern tänker gå vidare med det
              påbörjade arbetet med hur mycket kulturen betyder för folkhälsan.
              Därför är det bra att kulturministern också i det sammanhanget
              ansvarar för forskning. Den forskning som har gjorts hittills
              är långtifrån heltäckande. Det sade också de som var med på vår
              forskardag. Det kommer att behöva tas fram mycket mer. Där finns
              också ett tips: Jobba vidare med det, tack!
            </seg>
            <seg n="c42316e0">
              När jag åkte ned till Helsingfors i dag pratade jag med en bekant
              på flygplatsen. Hon började tala om konserter som hon och hennes
              dotter brukade gå och lyssna till. Hon talade i lyriska ordalag
              om hur länge upplevelsen finns inom henne. Då tänkte jag genast
              på en kulturupplevelse som jag tror att jag delar med kulturministern.
              Jag såg dokumentärfilmen Under stjärnorna . Kulturministern invigde
              filmen som sitt första uppdrag som kulturminister. Den filmen
              har jag burit med mig många dagar. Jag bär den än. Jag har berättat
              om filmen minst sex sju gånger för mina medmänniskor därför att
              den var en så stark upplevelse. Kulturen har så stor betydelse
              för folkhälsan. Du får fokusera på någonting annat än kanske hur
              du mår precis själv. Av den anledningen är det viktigt att vi
              forskar mer i dessa frågor.
            </seg>
          </u>
          <note type="speaker" n="d780db63">
            Anf. 72 LENNART KOLLMATS (fp):
          </note>
          <u who="lennart_kollmats_f83648" xml:id="i-7073c5dfeba070c6-2" n="6d6b8111">
            <seg n="e2f5d803">
              Herr talman! Uppräkningen av de fyra museerna utanför Helsingfors
              var elegant. Det hade tagit betydligt längre tid att räkna upp
              museerna med fri entré i Helsingfors. Jag sade sexton nittondelar
              i mitt anförande. Där är Skokloster, Livrustkammaren och Hallwylska
              som en enhet som administreras från Helsingfors. Men det är riktigt
              att Skokloster inte ligger i Helsingfors.
            </seg>
            <seg n="8f60cd59">
              Vi har uppenbarligen ett debattämne i frågan om regional maktförskjutning.
              Jag ser fram emot det i framtiden också.
            </seg>
            <seg n="449a7560">
              Jag har varit ordförande i landstingets utbildnings- och kulturnämnd.
              Det är inget tvivel om att när vi diskuterade ekonomi såg vi att
              om vi drog ned med 1 kr där skulle staten dra ned 1 kr. Och det
              är ju pengarna som styr. Skulle vi satsa på detta skulle det visa
              sig att staten inte skulle medverka i det sammanhanget, och då
              skulle vi få skjuta till hela beloppet själva.
            </seg>
            <seg n="e8a1f629">
              Det är självklart fråga om detaljstyrning. Jag ser mycket hellre
              en kulturpåse som kan delas ut till regionerna och ett ökat självbestämmande
              för regionerna.
            </seg>
            <seg n="8cef703b">
              Litar inte kulturministern på att de regionala politikerna kan
              föra den regionala kulturpolitiken vidare utifrån de förutsättningar
              som finns i respektive region? Sverige är så pass stort att det
              inte behöver vara precis likadant överallt från öster till väster,
              från norr till söder.
            </seg>
            <seg n="b3a35e6b">
              Jag har en fråga som jag ger kulturministern chansen att svara
              på. Kan kulturministern tänka sig att ta en match med finansministern
              om frågan om avdrag och förmånsbeskattning och att ta del av kultur
              ska vara jämförbart med att ta del av motion?
            </seg>
          </u>
          <note type="speaker" n="fc735460">
            Anf. 73 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-4" n="c8e581b3">
            <seg n="3b7e1ee2">
              Herr talman! Jag kan berätta att det snart kommer en interpellation
              från mig till kulturministern som ska handla om kultur och hälsa.
              Då får vi debattera den frågan ordentligt.
            </seg>
            <seg n="c7eb2956">
              Kulturministern har också utbildningsfrågorna inom sitt område.
              Även om detta inte direkt handlar om forskning vill jag peka på
              behovet av forskning om betydelsen av kultur för vår hälsa. Sedan
              kan vi säkert få en stimulerande och intressant diskussion framgent.
            </seg>
            <seg n="60c0e278">
              Jag vill stanna kvar lite grann vid frågan om samlingslokaler.
              Vi kristdemokrater tycker att de är en väsentlig del i fråga om
              regionalpolitiken men också i fråga om de offentliga rummen. De
              behövs inom så många olika områden.
            </seg>
            <seg n="d80586fe">
              Jag vet att en utredning har lagt fram sitt förslag. Men det
              skulle kännas bra om kulturministern kunde i någon mån kunna vara
              personlig på ett område i den här frågan. Finns ambitionen hos
              kulturministern att arbeta för samlingslokalerna framgent? Det
              är väsentligt för riksdagen och partierna i riksdagen att få kännedom
              om det.
            </seg>
            <seg n="60f74749">
              Vi satt vid dukat bord för fem år sedan och konstaterade att
              Socialdemokraterna valde att lägga ned och ta bort alla resurser
              och pengar till samlingslokalerna, vilket utskottet lyckades förhindra
              med kulturministerns partikamrater. Jag tror att han vågar tala
              om sin personliga uppfattning i den här frågan. Det skulle vara
              bra att få veta mer kring hur han ser på just samlingslokaler.
            </seg>
          </u>
          <note type="speaker" n="5eb2d294">
            Anf. 74 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-e18456bb5e0b0d68-2" n="a8736d6f" next="i-0a826c65ce440408-2">
            <seg n="ac923acf">
              Herr talman! Låt mig börja med frågan om biblioteksliknelsen
              som vi var inne på tidigare under replikskiftet.
            </seg>
            <seg n="e7aaceae">
              Jag ser en tydligt parallell jag förstår att den inte delas av
              alla i så måtto att skattebetalarna har betalat uppbyggnad och
              investeringar i bokinköp, bokbestånd och andra medier, lokaler
              och personal. Det ställer man till medborgarnas förfogande så
              att de kan använda det så mycket som möjligt när nu ändå kostnaden
              är nedlagd.
            </seg>
            <seg n="e8d69d14">
              På samma sätt är det med samlingarna i våra museer. Skattebetalarna
              har betalat inköp. De betalar vård och till och med byggnader,
              har vi enats om i den tidigare debatten. Frågan anmäler sig: Är
              det inte lika bra där som i biblioteken att man underlättar för
              människor att dra nytta av de investeringar som samma människor
              redan har gjort via skattsedeln?
            </seg>
            <seg n="14f24b17">
              Vad är det som skiljer, Birgitta Sellén, om ni vill ta betalt
              för att titta på de samlingar som redan finns på museet? Vill
              ni då också ta betalt för de böcker som man ska låna på biblioteket,
              åtminstone om man är över 19 år? Det var den åldersgräns som ni
              centerpartister har valt för att titta på saker och ting på museet.
            </seg>
            <seg n="f3271c2a">
              Jag förstår inte skillnaden. Föremålen finns där. Det är väl
              bättre om de blir mer använda till inspiration och kunskapsinhämtning
              för fler människor än att de blir använda för färre människor
              för mindre kunskapsinhämtning. Om det nu är bra att det blir färre
              människor på våra museer, förklara då för mig varför det inte
              är lika bra att det blir färre människor som lånar böcker och
              läser böcker? Den skillnaden förstår jag inte.
            </seg>
            <seg n="d5a2c839">
              Vad gäller frågan om kultur och hälsa tänker jag jobba vidare
              med den. Det jag syftade på i mitt svar var att jag tänker fortsätta
              det arbete som min företrädare så framsynt och framgångsrikt har
              inlett.
            </seg>
            <seg n="74a2007d">
              Jag vill överlämna den skrift som Kulturdepartementet har tagit
              fram som heter Kultur som friskvård i arbetslivet. Det är en mycket
              bra skrift med bra text, med fina bilder och allt möjligt. Jag
              rekommenderar den till läsning och hoppas att vi kan fortsätta
              att diskutera till exempel vid debatten om de interpellationer
              som ställs i utsikt.
            </seg>
            <seg n="77e67e6f">
              Lennart Kollmats frågar varför man inte kan inrätta en kulturpåse,
              eftersom staten detaljstyr med sina bidrag till kulturen. Jag
              vill svara med en motfråga. Den är retorisk, eftersom Lennart
              Kollmats inte har någon debattid kvar. Varför en kulturpåse? Varför
              inte en totalpåse? Om nu staten inte ska styra för att landstingen
              och kommunerna är så duktiga på att själva göra sin fördelning,
              varför ska man då styra det till kulturen? Varför inte ha enbart
              den totala påsen med ett generellt statsbidrag?
            </seg>
            <seg n="b81a7bca">
              Jag tycker att dagens ordning är ganska bra. Vi har en generell
              påse som är det grundläggande bidraget till kommunerna. Det är
              vårt instrument att ge dem resurser att bedriva ordentlig verksamhet.
              Sedan är det upp till den lokala demokratin att bestämma hur det
              ska vara.
            </seg>
            <seg n="ff76634a">
              Med den huvudinriktningen kan man fortsatt värna om att kulturen,
              som ofta får stryka på foten i den lokala prioriteringen, får
              en lite särskild dusör genom ett och annat bidrag av den här arten.
              Den mellanlösning som Lennart Kollmats förordar tycker jag i så
              fall är sämre.
            </seg>
            <seg n="a3a7e410">
              Tycker man att de lokala politikerna ska ha fullständigt lika
              värde i de olika valen, acceptera i så fall att den totala påsen
              är vägen och inte hybriden med en kulturpåse.
            </seg>
            <seg n="cc26ff8e">
              Vad gäller samlingslokaler har jag ganska utförligt sagt vad
              jag tycker om samlingslokalerna. Jag vill naturligtvis ha fler
              samlingslokaler. Tekniken hur man ska främja detta har utretts.
              Det kan diskuteras, och det får vi återkomma till.
            </seg>
            <seg n="0ed8ae61">
              Låt mig påminna om vad som hände i Helsingforss kommun under
              den senaste mandatperioden. En radikal marknadsutsättning av fastighetsbestånd
              och bostadsbestånd i Helsingforss innerstad ledde till att till
              exempel jag blev uppvaktad av hur många som helst som beskrev
              bristen på replokaler för unga musiker, band och andra.
            </seg>
            <seg n="5246bba5">
              Den radikala systemomläggningen i Helsingforss kommun ledde till
              att just samlingslokalerna var det som råkade värst ut och hamnade
              sist i kön när lokaler skulle fördelas i Helsingfors. Det vill
              vi inte ha på riksnivå. Någon politik i den riktningen tänker
              inte jag signera.
            </seg>
          </u>
          <note n="63737d75">
            Anf. 75 BIRGITTA SELLÉN (c):
          </note>
          <u who="leif_pagrotsky_8bdf6e" xml:id="i-0a826c65ce440408-2" n="a8736d6f" prev="i-e18456bb5e0b0d68-2">
            <seg n="22a7aad6">
              Herr talman! Tack för svaret och för att ministern inte vill
              verka för att samlingslokaler ska läggas ned. Jag tolkar ministerns
              svar som att det kommer mer pengar till samlingslokalerna.
            </seg>
            <seg n="e4cd100e">
              Jag kan upplysa om att Centerpartiet har skrivit i sin kulturmotion
              att problemet med samlingslokalerna är väldigt stort i kringkommunerna
              i Helsingfors. Där är det problem med lokaler. Största problemet
              är inte ute i landet. Där finns det ofta nedlagda skolor och hembygdsgårdar
              av typen bygdegårdar. De behöver rustas upp. Men själva lokalerna
              som sådana saknas ofta i storstäderna.
            </seg>
            <seg n="99cd9722">
              Det var väldigt många frågor som var på tapeten. Biblioteken
              är viktiga och En bok för alla. Vad gäller samlingarna på museer
              är jag på precis samma bog. Det är viktigt att alla människor
              kan se det som finns.
            </seg>
            <seg n="3d876286">
              Jag vill egentligen lyfta en annan debatt, som vi nog får ta
              vid ett annat tillfälle. Jag är av den åsikten att museiföremål
              och gamla saker som man har hittat ska visas så nära den plats
              där de ursprungligen har funnits.
            </seg>
            <seg n="cc32570f">
              Ministern kommer säkert få höra mig tala om Stige silverskatt,
              Norrlands största silverskatt, som ligger i källaren i Helsingfors
              utan att man kan se på den. Den borde i stället visas i Västernorrlands
              län där den hör hemma. Då är det nära människorna och rätt sätt.
              Det finns många olika aspekter på detta.
            </seg>
            <seg n="ed10047b">
              Vi var inne på hur kulturpengarna fördelas. För ett par år sedan
              undersökte vi från Centerpartiet hur pengarna fördelas. Det visade
              sig att 80 % av de statliga kulturpengarna hamnade i Helsingfors.
              Det kan inte jag acceptera. Jag tror att det har blivit något
              bättre siffror de senaste två åren. Men när vi gjorde en undersökning
              såg det ut så.
            </seg>
            <seg n="4e200cc3">
              Landet är stort. De statliga kulturpengarna måste ut till alla
              människor i landet.
            </seg>
          </u>
          <note type="speaker" n="e55c495c">
            Anf. 76 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-f095e3d3925586b9-22" n="a8736d6f">
            <seg n="3ce5cb4f">
              Herr talman! Jag vet inte hur jag ska tolka Birgitta Sellén sista
              inlägg. Är vi överens om att det är parallellitet i synsättet
              på bibliotekslån och museibesök? Då är min enda tolkning att Centerpartiet
              vill föreslå avgiftsbeläggning också på boklån efter 19 års ålder.
              Det ska hålla tillbaka efterfrågan och driva in lite mer pengar
              en gång till för de bokinköp man har gjort och gör. Jag tycker
              att det är rätt sensationellt i så fall. Eftersom Birgitta Sellén
              valde att säga att vi är överens om synsättet men inte drar konsekvenserna
              måste jag tolka det som att avgiftsbelagda bibliotek är nästa
              steg.
            </seg>
            <seg n="d3ec6825">
              Jag tycker annars att debatten har präglats av stor enighet.
              Det är bra med rummen som är tillgängliga för alla på icke-kommersiella
              villkor runtom i landet. Det är bättre med fler sådana än färre
              sådana. Att vi har fler sådana i Helsingfors är inte ett argument
              för att det ska vara onödiga avgifter här lika lite som det är
              ett argument för att man inte ska sträva efter att förbättra det
              också i övriga delar av landet. Jag räknade upp ett antal museer
              runtom i Sverige som har fördel av detta.
            </seg>
            <seg n="18f3a2e5">
              Det här är ett området där vi verkar var överens om mycket, även
              om jag beklagar att ni fortfarande tycks vilja ha avgifter för
              att iaktta och använda de samlingar som man redan har betalt,
              investerat i och ställt ut och att man ska hålla tillbaka efterfrågan
              och se till att ett litet antal människor tittar på dem i stället
              för ett större antal människor.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="20414c5d">
            10 § Svar på interpellation 2004/05:115 om nytt mål för statsfinanserna
          </note>
          <note type="speaker" n="24ce076a">
            Anf. 77 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-23" n="212bee9c">
            <seg n="bec3b31e">
              Herr talman! Karin Pilsäter har frågat mig om jag avser att verka
              för en ny utformning av överskottsmålet och för en omläggning
              av finanspolitiken så att statsbudgeten uppvisar balans.
            </seg>
            <seg n="da216365">
              Samma frågor ställdes för ett halvår sedan av Karin Pilsäters
              partikamrat Christer Nylander till min företrädare som finansminister.
              De svar som gavs då gäller i princip fortfarande.
            </seg>
            <seg n="4612d04c">
              Överskottsmålet omfattar hela den offentliga sektorn såsom den
              definieras i nationalräkenskaperna. Den offentliga sektorns finansiella
              sparande är ett internationellt vedertaget begrepp för finanspolitiska
              analyser och utformning av finanspolitiska mål. Det används av
              såväl IMF som OECD i bedömningen av olika länders finanspolitik.
              Det är också den definition som används i stabilitets- och tillväxtpakten
              inom EU.
            </seg>
            <seg n="3a2a2598">
              Paktens underskottsgräns på 3 % av BNP avser det samlade underskottet
              i den offentliga sektorns finanser, det vill säga summan av staten,
              kommunsektorn och pensionssystemet. Att lägga till en ny målvariabel,
              som till exempel det finansiella sparandet i staten, riskerar
              att skapa oklarhet om vilket mål som gäller. Det är därför inte
              aktuellt att ändra överskottsmålets utformning. Det bör även fortsättningsvis
              omfatta de samlade offentliga finanserna.
            </seg>
            <seg n="a6db686b">
              Överskottsmålets nivå på 2 % av BNP över en konjunkturcykel ligger
              fast. De långsiktiga kalkyler som regelbundet presenteras i budgetpropositionerna
              visar att detta förefaller vara en väl avvägd långsiktig inriktning
              av finanspolitiken. I de utvärderingar av medlemsländernas offentliga
              finanser som EU-kommissionen regelbundet genomför bedöms den svenska
              finanspolitiken som långsiktigt stabil. Med ett överskott på 2
              % i de samlade offentliga finanserna åren framöver kommer statens
              finanser att ligga nära balans i genomsnitt över konjunkturcykeln,
              för att så småningom uppvisa överskott när sparandet i pensionssystemet
              börjar minska. Det nuvarande överskottsmålet är därför mer ambitiöst
              än ett mål med balans i statens finanser.
            </seg>
            <seg n="1ca4d522">
              Jag skulle också vilja ta upp en specifik fråga kring överskottsmålet
              som berörs i Karin Pilsäters interpellation och som gäller den
              statistiska klassificeringen av offentliga pensionssystem. På
              förfrågan från svensk sida klargjorde Eurostat i april 1997 att
              överskottet i premiepensionssystemet utan tvekan var att betrakta
              som offentligt sparande. Sedan dess har man uppenbarligen ändrat
              sig. I våras fattade nämligen Eurostat ett principbeslut om klassificering
              av avgiftsbestämda fonderade pensionssystem. Nyligen konkretiserades
              beslutet så att bland annat det svenska premiepensionssystemet
              från och med 2007 inte ska klassificeras som offentligt sparande
              i statistiken utan som privat sparande.
            </seg>
            <seg n="fd6092e4">
              Även om jag tycker att beslutet är felaktigt med tanke på att
              hela pensionssystemet är obligatoriskt och att regelsystemet är
              bestämt i lag kommer vi naturligtvis att anpassa vår redovisning
              av de offentliga finanserna när så krävs. Huruvida motsvarande
              anpassning ska göras av överskottsmålets nivå har regeringen inte
              tagit ställning till. En sådan justering av målet skulle inte
              vara märkvärdigare än att målet på 2 % sattes med hänsyn till
              de beräknade överskotten i hela det reformerade pensionssystemet.
            </seg>
            <seg n="9bc1e943">
              Vad gäller finanspolitikens inriktning vill jag påminna om att
              svensk ekonomi just har tagit sig igenom en besvärlig internationell
              lågkonjunktur, som bland annat drabbade IKT-sektorn hårt. Trots
              det har tillväxten i den starkt exportberoende svenska ekonomin
              hållits uppe väl och överträffat genomsnittet i EU 20012003. En
              bidragande orsak till detta har varit den expansiva finanspolitik
              som kunnat bedrivas under 2001 och 2002. Utrymme för stimulanserna
              skapades i sin tur genom en stram finanspolitik under högkonjunkturen
              dessförinnan, vilket byggde upp en buffert i de offentliga finanserna
              i form av betydande strukturella överskott 2000 och 2001. Ekonomin
              kunde därför stimuleras utan risk för alltför stora underskott.
              Det är en situation som flera EU-länder avundas oss!
            </seg>
            <seg n="2934a6f5">
              Svensk ekonomi står nu inför en återhämtning med höga tillväxttal
              både i år och nästa år. Det är emellertid bekymmersamt att efterfrågan
              på arbetskraft ännu inte tagit fart. Regeringens bedömning är
              att en alltför snabb återgång till ett strukturellt överskott
              på 2 % av BNP skulle kunna fördröja återhämtningen med ökade risker
              för en bestående hög arbetslöshet. Därför föreslår regeringen
              i budgeten för nästa år stimulanser som i hög grad riktar sig
              mot arbetsmarknaden. Samtidigt innebär det att det strukturella
              överskottet i de offentliga finanserna blir lägre än 2 %, vilket
              i sin tur innebär att statens finanser kommer att uppvisa underskott.
              Jag noterar att även Folkpartiet i sin budgetmotion redovisar
              underskott i statens finanser, trots att man skarpt kritiserar
              regeringens finanspolitik i detta avseende.
            </seg>
          </u>
          <note type="speaker" n="7e001635">
            Anf. 78 KARIN PILSÄTER (fp):
          </note>
          <u who="karin_pilsater_84a387" xml:id="i-e2684ee1addc0238-0" n="339623fc">
            <seg n="e0a2465e">
              Fru talman! Vi har alla att utgå från verkligheten såsom den
              är. Det gäller även för oss. När vi arbetar fram en alternativ
              statsbudget måste vi utgå från verkligheten såsom den är, och
              därför ser vi också att man kommer att behöva återställa statsfinanserna
              i balans steg för steg från det strukturella underskott man nu
              har. Samma sak gäller för regeringen, men regeringen är ansvarig
              för att ha försatt Sveriges statsfinanser i det läge de nu är
              i, nämligen inte i balans utan i underskott för hela konjunkturcykeln.
            </seg>
            <seg n="4c6d0d50">
              Vi måste utgå från verkligheten som den är. Det är också främsta
              skälet till att Folkpartiet, och för övrigt nu hela den borgerliga
              oppositionen genom alliansen, säger att vi måste flytta fokus
              till det vi verkligen påverkar och fattar beslut om i stället
              för att dölja situationen bakom olika typer av dimridåer. Vi som
              är inne i detta varje dag vet kanske vad det handlar om, även
              om jag ibland undrar, men helt uppenbart vilseleder man med dessa
              dimridåer både allmänhet och ekonomijournalister.
            </seg>
            <seg n="2961591d">
              Målen ligger fast, säger Pär Nuder. Ja, det är bara viljan att
              följa dem som är otydlig och oklar. Målet om 2 % överskott i de
              offentliga finanserna över konjunkturcykeln har man ju i praktiken
              lämnat, även om man säger att det ligger fast. När vi säger att
              man ska fokusera på de instrument man faktiskt fattar beslut kring
              är det ett sätt att tvinga regeringen att fokusera på att faktiskt
              uppnå målet.
            </seg>
            <seg n="c1770b95">
              Finansministern skriver i sitt svar att det skulle skapa oklarhet
              om vilket mål som gäller ifall man kompletterar, förtydligar eller
              förskjuter målet, vilket man nu väljer. Jag tycker att det skapar
              stor oklarhet att säga att målen ligger fast men inte driva en
              politik som leder till att målen nås. Det är väl det som skapar
              oklarhet.
            </seg>
            <seg n="7b46e669">
              Samtidigt säger han att det nuvarande överskottsmålet är mer
              ambitiöst än balans därför att det innebär att man om några år
              måste ha ett strukturellt överskott i statens finanser. Hur det
              ska uppnås framgår inte. Att stega sig från nuvarande underskott
              till ett strukturellt överskott på kanske tre fyra år tror jag
              dock är en uppgift som kräver att man verkligen lägger sig vinn
              om det, och då behöver man ha målen tydliga och klara för sig.
            </seg>
            <seg n="644d7786">
              Nu är ju sanningen att det inte, som Pär Nuder påstår, beror
              på lågkonjunkturen att vi har ett underskott. Under förra mandatperioden
              och denna mandatperiod har nya åtaganden tillkommit med omkring
              100 miljarder. Hela budgetsaneringen är förslösad. Den strama
              finanspolitik som Pär Nuder refererar till drevs fram till och
              med 1998; sedan var det slut med den saken. Sedan dess har finanspolitiken
              varit expansiv samtliga år, högkonjunkturstopp som lågkonjunktur.
              Detta är ingenting som jag säger av elakhet, utan det är Ekonomistyrningsverket
              som helt enkelt mäter budgetpolitiken.
            </seg>
            <seg n="d81fd755">
              Det finns mycket att säga om det här. Jag noterade att den tidigare
              finansministern Bosse Ringholm drev finanspolitiken enligt devisen
              efter mig syndafloden. Det som gör mig orolig inför framtiden
              är att Pär Nuder så att säga tar vid där Bosse Ringholm slutade
              inleder med att förneka budgetunderskott och är totalt kallsinnig
              till att försöka komma till rätta med det strukturella underskott
              vi har. Detta belyser bara ytterligare, tycker jag, vikten av
              att vi får en förskjutning av målet för finanspolitiken.
            </seg>
          </u>
          <note type="speaker" n="d5155684">
            Anf. 79 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-24" n="212bee9c">
            <seg n="cd22e2df">
              Fru talman! Jag noterar att Karin Pilsäter egentligen inte alls
              argumenterar för det hon ställer en fråga om, nämligen att vi
              ska införa ett nytt mål för de offentliga finanserna. Låt mig
              därför hålla mig kvar vid det som interpellationen faktiskt handlar
              om, så kan vi ta den här mer politiska diskussionen i nästa replikvända.
            </seg>
            <seg n="59a2b6ae">
              Jag delar den uppfattning som finansutskottet gav uttryck för
              i våras när det gäller målet för de offentliga finanserna, nämligen
              att vi inte ska ändra detta. Det är som sagt internationellt vedertaget.
              Det är också betydligt mycket enklare att politiskt manipulera
              ett mål som enbart rör den statliga sektorn jag tror att Karin
              Pilsäter mycket väl vet vad jag syftar på med tanke på hur Folkpartiets
              budgetmotion ser ut med engångsvisa inbetalningar och utförsäljningar
              för att på så sätt ordna till sitt budgetalternativ.
            </seg>
            <seg n="edfd6a32">
              Dessutom finns det ett argument som är väl så viktigt, vilket
              också finansutskottet framförde på ett alldeles riktigt sätt,
              nämligen att delarna i den offentliga sektorns samlade ekonomi
              är djupt integrerade i varandra. Inte minst är den statliga sektorn
              djupt integrerad i den kommunala ekonomin. Vi har ju olika uppfattningar
              mellan partierna om ansvarsfördelningen mellan kommunsektorn och
              den statliga sektorn. Det är en debatt som hela tiden pågår. Jag
              tycker att det är väldigt viktigt att väljarna har möjlighet att
              få ett besked om hur deras skattemedel samlat ska användas. Man
              måste kunna jämföra alternativen.
            </seg>
            <seg n="3d956d04">
              Det mål som vi har är som sagt internationellt vedertaget. Det
              är dessutom en styråra för hela den ekonomiska politiken som är
              betydligt ambitiösare än den stabilitetspakt som jag efter denna
              interpellationsdebatt ska åka ned till Bryssel och diskutera tillsammans
              med mina europeiska kolleger. Jag vet hur jag kommer att bemötas
              i de sammanhangen, med stor respekt för det överskott som vi har
              i de offentliga finanserna med tanke på den situation som Sverige
              befinner sig i jämfört med andra länder. Vi har ett väl avvägt
              mål för de offentliga finanserna som vi avser att hålla fast vid.
            </seg>
          </u>
          <note type="speaker" n="3a10095a">
            Anf. 80 KARIN PILSÄTER (fp):
          </note>
          <u who="karin_pilsater_84a387" xml:id="i-e2684ee1addc0238-1" n="339623fc">
            <seg n="25f050dc">
              Fru talman! Jag blir mer och mer övertygad om hur viktigt det
              här är eftersom finansministern inte kan hålla orden rätt i munnen
              utan blandar ihop korten. Till exempel säger han att vi skulle
              ägna oss åt engångsvisa insatser och att det skulle påverka det
              finansiella sparandet. Det är just det som det inte gör. Olika
              engångseffekter påverkar inte det finansiella sparandet. Det är
              därför man har det som måttvariabel.
            </seg>
            <seg n="bb02817a">
              Det jag säger är att vi behöver ett nytt mål för finanspolitiken
              just därför att man inte ska, som regeringen gör, kunna manipulera
              medborgarna genom att gömma sig bakom vårt väl fungerande pensionssystem.
              En av de viktigaste orsakerna till att Sverige bemöts med respekt
              i de här frågorna handlar nämligen just om att vi i god tid har
              reformerat pensionssystemet.
            </seg>
            <seg n="964c5b44">
              Vi behöver inte träta nu om hur det gick till. Men det var den
              borgerliga regeringen som inbjöd Socialdemokraterna efter många
              års argumenterande. Det här sättet att reformera viktiga system
              är någonting som vi vill jobba vidare med. Vi inser att det krävs
              en ny regering för det. Men det är en annan sak.
            </seg>
            <seg n="316d0cf2">
              Det är just detta som är den absolut viktigaste frågan. Om man
              då konstaterar att det finns andra EU-länder som ligger efter
              på den punkten så är inte det någonting att ta till intäkt för
              att återigen börja försvaga statsfinanserna. Pensionssystemet
              beslutar man inte längre över.
            </seg>
            <seg n="a9607337">
              Det var inte bara jag utan vi var ganska många som blev djupt
              oroade av att höra statsminister Göran Persson i partiledarutfrågningen
              inför valet säga: Jag kan lätt medverka till ett beslut som åstadkommer
              överskott till staten men ett mindre överskott i pensionssystemet.
              Det är just den typen av uttalanden som gör att jag anser att
              man bör ha ett finanspolitiskt mål för de finanspolitiska beslut
              som man fattar om den budget som regeringen lägger fram på riksdagens
              bord och som just fokuserar på statsbudgeten och gör att man inte
              kan blanda bort korten.
            </seg>
            <seg n="b78b2726">
              En sak som man har gjort nu till exempel är att öka anslagen
              till kommunerna, i övrigt med en metod som vi kommer att diskutera
              under nästa punkt. Där säger man att nu får kommunerna bättre
              ekonomi, nu är det hurra överallt och nu kan man börja anställa.
              Ja, men det har ju skett till priset av att staten lånar de pengarna.
              Förut var det kommunerna som förväntades låna de pengarna. Men
              ur medborgarnas perspektiv spelar det naturligtvis ingen roll
              om det är stat eller kommun som lånar dem, om det är på kommunalskatten,
              på fastighetsskatten eller på momsen man betalar dem igen.
            </seg>
            <seg n="66787b15">
              Ur det perspektivet är det naturligtvis viktigt att hålla ihop
              kommunsektorn och den statliga sektorn. Men det är fortfarande
              så att det som riksdag och regering förfogar över är statsbudgeten.
              Kommunerna har redan ett balanskrav som vi här i riksdagen har
              bestämt att de ska ha. Varför inte se till att även staten har
              ett sådant balanskrav? Då kan man verkligen diskutera prioriteringar,
              hur vi vill hantera storlek på skatter och val av olika typer
              av utgifter i stället för att ständigt få den eskalerande utgiftskarusell
              som går nu, där man genom att kunna gömma sig bakom överskottet
              i pensionssystemet betalar ut pengar som man inte har och ser
              till att vi förmodligen kommer att gå in i nästa lågkonjunktur
              med ett rejält stort budgetunderskott.
            </seg>
          </u>
          <note type="speaker" n="8e1c9749">
            Anf. 81 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-25" n="212bee9c">
            <seg n="89c9ea6c">
              Fru talman! Med risk för att på samma sätt som Karin Pilsäter
              upprepa mig kan jag än en gång understryka att vi har ett mål
              för de offentliga finanserna. Det är ambitiösare än det man har
              i övriga EU. Det leder oss som en styråra i hela den ekonomiska
              politiken. Vi kommer att kunna uppvisa ett överskott även efter
              dessa svåra år som vi har haft i den internationella lågkonjunkturen.
              Det har tjänat Sverige väl. Jag vågar nog påstå att Karin Pilsäter
              framöver kommer att se att regeringen kommer att kunna hantera
              de offentliga finanserna på ett betydande ansvarsfullt sätt, på
              samma sätt som vi alltid har gjort.
            </seg>
            <seg n="3a9fb344">
              Därmed måste jag dessvärre, eftersom Karin Pilsäter väljer den
              polemiska ton hon gör, ifrågasätta hennes trovärdighet. Är det
              någonting som jag tror att det finns skäl att verkligen vara bekymrad
              över är det om de principer som har väglett Folkpartiets budgetalternativ
              skulle tillämpas i ansvarsställning. Där räknar man på sedvanligt
              sätt, som man gjorde på den gamla goda tiden i Finansdepartementet
              när Folkpartiet hade ansvar för finanspolitiken, med dynamiska
              effekter, med förhoppningar om enorma utväxlingar. 200 miljoner
              ska stoppas in i Skatteverket, och det ska utväxlas till att bli
              en förstärkning i slutändan på 2 000 miljoner kronor.
            </seg>
            <seg n="9d826026">
              Det är den här typen av politik som har kritiserats och som Folkpartiet
              dessvärre uppenbarligen inte har lärt någonting av. För Karin
              Pilsäter sade när man presenterade sitt alternativ till budgetpropositionen
              att vi räknar på samma sätt som vi gjorde i våras. Det var den
              motion som väldigt effektivt sköts sönder av er allianspartner
              Moderaterna.
            </seg>
            <seg n="35d2c9a3">
              Karin Pilsäter har, med all respekt, inte någonting att lära
              oss socialdemokrater om hur man hanterar de offentliga finanserna.
              Spåren förskräcker från den tid som Folkpartiet hade ansvar för
              finanspolitiken i Sverige, och vi ska inte tillbaka dit heller.
            </seg>
            <seg n="a54446e6">
              Som sagt, vi har ett mycket ambitiöst mål för de offentliga finanserna
              och det tänker vi fortsätta att ha även framdeles.
            </seg>
          </u>
          <note type="speaker" n="ffe3d71c">
            Anf. 82 KARIN PILSÄTER (fp):
          </note>
          <u who="karin_pilsater_84a387" xml:id="i-e2684ee1addc0238-2" n="339623fc">
            <seg n="f76dc4f0">
              Fru talman! Det vi har gått igenom är en mycket mild lågkonjunktur,
              och det vi ser framför oss i den budgetproposition som är lämnad
              är att man avser att gå med underskott även hela högkonjunkturen.
              Det är just det som är det allvarliga. Genom att man har det mål
              man har men inte har för avsikt att följa det kan man gömma ett
              stort underskott i statsbudgeten.
            </seg>
            <seg n="afad414d">
              Till skillnad mot det jag tycker att man lite får intryck av
              här har vi lärt oss väldigt mycket av den situation som rådde
              under 80-talet och början av 90-talet. Vi är väldigt angelägna
              om att inte riskera att sätta Sverige i samma situation som man
              var i då, med en ekonomi i fritt fall efter alla bubblor som brast.
              Det finns i vårpropositionen 2000 en mycket bra bilaga där man
              just går igenom vilka olika saker som ledde fram till det, när
              bubblan sprack och hur ekonomin kom i fritt fall.
            </seg>
            <seg n="f1682c56">
              Sedan är jag den första att erkänna att det säkert begicks både
              ett och annat större och mindre misstag även av den borgerliga
              regeringen. Självklart. Även dem är vi intresserade av att lära
              oss av. Däremot tycker jag att den här patetiska genomgången av
              halvsanningar och vändningar kring vårt budgetalternativ är så
              tröttsamt att jag inte bemöter den. Trots allt är det här lite
              av Jeopardy. Det är jag som ställer frågorna och ministern som
              ger svaren. Jag ser fram emot att Pär Nuder som riksdagsman i
              stället får möjlighet att interpellera mig om principerna för
              vårt budgetarbete. Men det finns ingen likhet mellan det som han
              antyder och det sätt som vi arbetar på. Däremot är det naturligtvis
              så att en politisk motståndare framställer det så.
            </seg>
            <seg n="afa97da3">
              Det jag gör är att jag plockar fram siffror som är hämtade ur
              ert budgetalternativ och som visar just att ni inte upprätthåller
              det budgetpolitiska mål som ni säger er ha. För mig är det skäl
              nog att vilja framhärda i att det vore lämpligt att byta fokus
              till att det ska vara balans i statens finanser.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="a257344b">
            11 § Svar på interpellation 2004/05:116 om reform av budgetlagen
          </note>
          <note type="speaker" n="c1c04024">
            Anf. 83 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-26" n="212bee9c">
            <seg n="8885580d">
              Fru talman! Karin Pilsäter har frågat mig om jag har för avsikt
              att föreslå en förändring av budgetlagen, så att det ramverk och
              de intentioner som finns för budgetprocessen och statsbudgeten
              efterlevs. Vidare frågar interpellanten om jag avser att verka
              för att regeringen återgår till budgetlagens föreskrifter om bruttoredovisning.
              Slutligen frågar Karin Pilsäter om jag avser att följa budgetlagens
              intentioner om storlek och användning av budgetmarginalen.
            </seg>
            <seg n="e56566a3">
              Jag har i viktiga avseenden en annan uppfattning än Karin Pilsäter
              om sakförhållandena på budgetområdet. Innan jag besvarar frågorna
              behöver jag därför bemöta interpellantens påståenden.
            </seg>
            <seg n="e4ff7a7b">
              Karin Pilsäter gör i interpellationen gällande att budgetlagen
              fastslår att regeringen i budgetpropositionen ska föreslå utgiftstak
              för det tredje året i planeringsperioden. Detta är inte korrekt!
              Det sägs inget om ifall det i budgetpropositionen ska ingå ett
              förslag till utgiftstak för det tredje året.
            </seg>
            <seg n="130f39b1">
              Karin Pilsäter gör också gällande att de utgiftstak som riksdagen
              fastställt har brutits av regeringen. Regeringen ska ha tillämpat
              utgiftstaket på ett felaktigt sätt.
            </seg>
            <seg n="117770a2">
              Det är riktigt att i en del fall har reformer fått belasta inkomstsidan
              av budgeten i form av krediteringar av skattekonton och i form
              av nettobudgeteringar av avgiftsinkomster på utgiftssidan. Regeringen
              har i dessa fall föreslagit riksdagen en särskild lösning som
              innebär att de möjligheter som budgetlagen eller annan lagstiftning
              erbjuder ska användas. Jag kan konstatera att riksdagen godkänt
              de åtgärder som föreslagits.
            </seg>
            <seg n="05ced0e2">
              När interpellanten gör gällande att regeringen finansierat vissa
              kapitaltillskott till statliga bolag och en del av de omfattande
              investeringarna i vägar och järnvägar på sätt som avviker från
              bestämmelserna i budgetlagen är detta också fel. I båda fallen
              har de bestämmelser tillämpats som säger att riksdagen kan besluta
              att finansiering ska ske på annat sätt än enligt huvudreglerna.
            </seg>
            <seg n="b08897e0">
              Karin Pilsäter påstår också att regeringen ska ha varit mer benägen
              att göra tekniska justeringar som inneburit att utgiftstaket höjts
              än motsatsen. Som ett exempel hävdar interpellanten att utgiftstaket
              borde ha justerats ned till följd av den slutreglering av pensionsreformen
              som gjordes med anledning av förslag på tilläggsbudget i 2004
              års ekonomiska vårproposition. Min uppfattning är att det hade
              varit felaktigt att tekniskt justera utgiftstaket till följd av
              denna slutreglering. Den finansiella innebörden var nämligen att
              summan av statsutgifterna inte påverkades, eftersom lägre anslag
              för statsbidrag till kommuner och landsting uppvägdes av högre
              anslag för pensioner.
            </seg>
            <seg n="a9002793">
              Detta är inte första gången som frågor om budgetlagens tillämpning
              diskuteras i riksdagen. Jag kan erinra om att finansutskottet
              i oktober 2003 hade en offentlig utfrågning om just budgetlagen
              och dess tillämpning. Utskottet uttalade därefter att budgetlagen
              inte behövde ses över avseende bruttoredovisning, tekniska justeringar
              och krediteringar av skattekontot. Budgetlagen hade enligt utskottets
              uppfattning fungerat mycket väl. Vidare uttalades att lagens tillämpning
              är något som formas successivt genom de beslut om budgeten som
              riksdagen fattar.
            </seg>
            <seg n="54d58945">
              Jag kan också erinra om att konstitutionsutskottet i våras granskade
              dåvarande finansminister Bosse Ringholms redovisning av statens
              inkomster och utgifter i budgetpropositionen samt hans hantering
              av utgiftstaken i statsbudgeten. Konstitutionsutskottets slutsats
              var att det inte fanns något att erinra mot regeringens förfarande.
            </seg>
            <seg n="f9f60b36">
              När det så gäller användningen av budgeteringsmarginalen kan
              jag konstatera att den under senare år i stor utsträckning har
              behövt tas i anspråk för att klara ökade utgifter för sjukfrånvaron
              och ökade utgifter för arbetsmarknadsåtgärder. Det är nog minst
              lika mycket detta som en benägenhet att efterhand fylla marginalen
              med nya utgifter som lett till en ansträngd situation.
            </seg>
            <seg n="3ebe1eee">
              Det är riktigt att det i olika sammanhang har diskuterats hur
              man kan förbättra hanteringen av budgeteringsmarginalen. Jag kommer
              att gå igenom alla de förslag som finns, men jag vågar för dagen
              inte säga vilken lösning som är den lämpligaste eller när regeringen
              kan lämna ett förslag.
            </seg>
            <seg n="cd6c6698">
              Låt mig nu svara på interpellantens konkreta frågor.
            </seg>
            <seg n="f8e7181c">
              Fråga 1: Har ministern för avsikt att föreslå en förändring av
              budgetlagen, så att det ramverk och de intentioner som finns för
              budgetprocessen och statsbudgeten efterlevs?
            </seg>
            <seg n="9f386c06">
              Mitt svar är att jag har samma uppfattning som finansutskottet,
              nämligen att budgetlagen fungerat mycket väl och att lagens tillämpning
              är något som formas successivt genom de beslut om budgeten som
              riksdagen fattar. Därmed uppnår man en lämplig balans mellan nödvändig
              fasthet i reglerna och önskvärd flexibilitet för att möta nya
              situationer. Någon ändring av budgetlagen av det skäl interpellanten
              anför är alltså inte aktuell.
            </seg>
            <seg n="a8fbe077">
              Fråga 2: Avser ministern att verka för att regeringen i den ekonomiska
              riktlinjepropositionen återgår till budgetlagens föreskrifter
              om bruttoredovisning och redovisning av utgifter som utgifter,
              inkomster som inkomster?
            </seg>
            <seg n="493129d7">
              Mitt svar är att jag, liksom mina företrädare, kommer att respektera
              budgetlagens föreskrifter i dessa och alla andra avseenden. Jag
              har alltså inget behov av att göra ett uttalande av det slag som
              kanske föresvävar Karin Pilsäter.
            </seg>
            <seg n="d262ec43">
              Fråga 3: Avser ministern att i det kommande budgetarbetet följa
              budgetlagens intentioner beträffande storlek och användning av
              budgetmarginalen?
            </seg>
            <seg n="5840ba0c">
              Mitt svar är att vi har en del praktiska problem med budgeteringsmarginalen
              som vi försöker finna lösningar på. Jag vill dock betona att varken
              budgetlagen eller den proposition där lagen föreslogs innehåller
              några intentioner om storlek eller användning av en budgeteringsmarginal.
            </seg>
          </u>
          <note type="speaker" n="823efeee">
            Anf. 84 KARIN PILSÄTER (fp):
          </note>
          <u who="karin_pilsater_84a387" xml:id="i-e2684ee1addc0238-3" n="339623fc">
            <seg n="3ae040e6">
              Fru talman! Hanteringen av budgetprocessen i form hänger tätt
              ihop med hur man hanterar budgeten i sak. Problemet är att erfarenheten
              visat att budgetlagen, som ligger bakom en mycket bra reform och
              som under de första åren fungerade alldeles utmärkt, successivt
              kan behöva förbättras, men också att man alltmer ohämmat börjat
              bryta mot de regler som finns i förarbetena och det tänk som finns
              bakom men som inte uttryckts explicit i lagstiftningen. Detta
              gör att vi kommit fram till att lagstiftningen behöver ändras.
            </seg>
            <seg n="7541869e">
              I dag är det i praktiken så att i detta spel är hemmalaget också
              domare, och då inser ju vem som helst att det faktum att majoriteten
              i riksdagen säger att den anser att regeringen gör okej saker
              inte betyder att så faktiskt sker. Det betyder bara att regeringen
              försäkrat sig om majoriteten.
            </seg>
            <seg n="7b7b21e0">
              Till yttermera visso har riksdagens majoritet på de här punkterna
              vid ett antal tillfällen uttryckt ganska stark kritik. Detta sagt
              med tanke på att de är regeringens stödpartier. Därför är det
              oroande att Pär Nuder även på den här punkten så beredvilligt
              och glatt verkar vilja ta vid där Bosse Ringholm slutade. Jag
              ska börja med att gå igenom några punkter.
            </seg>
            <seg n="678222a1">
              Pär Nuder säger i sitt svar att det inte är korrekt att budgetpropositionen
              ska ha förslag till utgiftstak för tredje året. Jag kan läsa högt
              ur sammanfattningen i konstitutionsutskottets betänkande där man
              förändrade budgetlagen efter några års erfarenhet. Man skriver
              att utgiftstaket för år 3 behandlas i budgetpropositionen. Skillnaden
              var alltså att detta skulle flyttas från våren till hösten. Det
              står att förslaget innebär att riksdagen inte skall ta ställning
              till en preliminär fördelning av utgifterna på utgiftsområden
              på våren och att regeringen inte skall lägga förslag om utgiftstak
              för staten i vårpropositionen, utan utgiftstak för år 3 behandlas
              i budgetpropositionen. Sedan återkommer detta gång på gång i betänkandet.
              Alldeles otvetydigt förhåller det sig så.
            </seg>
            <seg n="a746b4e8">
              Det är oroande att regeringen och Finansdepartementet uppenbarligen
              inte arbetar efter det, vilket vi fick en indikation på redan
              i den första vändan när Bosse Ringholm påstod att riksdagen bestämt
              att man inte skulle lämna någon vårproposition alls. På den punkten
              fick han ju ändra sig. Detta är alltså ett exempel.
            </seg>
            <seg n="7e288ddf">
              Jag kan gå vidare på punkt efter punkt. Både konstitutionsutskottet
              och finansutskottet var mycket kritiska till förslagen, och de
              ändrade också en hel del av de förslag som gällde de statliga
              bolagen. Där säger man att man förutsätter att om systemet ska
              vara bestående måste det skapas ett tydligt regelverk för det,
              vilket alltså inte finns, och i sammanhanget bör det också utredas
              hur förslaget förhåller sig till budgetlagen och gällande praxis.
              Det finns en lång rad frågetecken kring detta, där riksdagen fattat
              beslut som regeringen ett år senare återkommit till och inte alls
              velat följa.
            </seg>
            <seg n="d9eedaf3">
              När det gäller justeringen av utgiftstaket behöver man bara följa
              med i hur regeringen hanterar det för att se att det är ganska
              glasklart att man justerar för det höjda grundavdraget med 0,7
              men inte för sänkningen av det särskilda avdraget. Det är helt
              ovidkommande att Pär Nuder här hänvisar till att det skulle ha
              påverkat statsutgifterna för pensionerna. Så här kan man gå vidare.
            </seg>
            <seg n="7b49b04b">
              I proposition 1995/96:150 skriver man tydligt hur stor man anser
              att budgeteringsmarginalen ska vara. Det är mycket sådant som
              gör att jag tycker att ministerns uttalanden så här långt verkar
              vara grundade på en total nonchalans både mot riksdagens beslut
              och innehållet i lagstiftningen, och framför allt mot dess förarbeten.
              Det i sin tur talar väl just för behovet av att förtydliga själva
              lagstiftningen.
            </seg>
          </u>
          <note type="speaker" n="b966357b">
            Anf. 85 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-27" n="212bee9c">
            <seg n="b083b7ff">
              Fru talman! Karin Pilsäter säger i sin interpellation att de
              formella föreskrifterna i budgetlagen helt åsidosätts eftersom
              man inte följer den ordning för arbetet som budgetlagens regelverk
              anger. Det är inte vilken anklagelse som helst. Den innebär att
              regeringen medvetet skulle manipulera den av riksdagen fattade
              budgetlagen.
            </seg>
            <seg n="f10c20ef">
              Jag är ledsen att behöva säga det, men Karin Pilsäter har fel
              på den punkten. Hon skriver att den budgetordning som fastställdes
              1997 genom budgetlagen reformerades något 2001 det är Karin Pilsäters
              svenska. Då fastslogs att regeringen i varje års budgetproposition
              ska föreslå utgiftstak för det tredje året i planeringsperioden.
              Detta stämmer inte. Det stämmer inte att regeringen ska föreskriva
              detta.
            </seg>
            <seg n="4e434f70">
              För det första föreskriver budgetlagen över huvud taget inte
              att utgiftstak ska användas. Det är frivilligt. Regeringen får
              avgöra om den vill använda sig av utgiftstak.
            </seg>
            <seg n="b674bc60">
              För det andra sägs det inte alls att i budgetpropositionen ska
              ingå ett förslag till utgiftstak för det tredje året. Det enda
              som kan utläsas av budgetlagen är att om regeringen avser att
              använda ett utgiftstak ska förslag om ett sådant ingå i budgetpropositionen.
              Budgetlagen säger också att ett förslag om tak för statens utgifter
              får avse längre tid än ett budgetår.
            </seg>
            <seg n="50cd9061">
              Det som regeringen har gjort har, precis som jag sade i mitt
              svar, fått riksdagens godkännande. Nu hävdar Karin Pilsäter att
              detta är något som regeringen gör i maskopi med sina samarbetspartier.
              Ja, det är riksdagens mening. Har Karin Pilsäter någon annan variant
              när det gäller hur vi ska fatta besluten om inte i riksdagen?
              Ska vi införa något slags minoritetsskydd vad gäller budgetlagen?
              I så fall vore det väldigt intressant att se de mer konkreta förslag
              till förändringar som Folkpartiet har i det avseendet.
            </seg>
            <seg n="fd70be60">
              Regeringen följer budgetlagen, och i den mån tekniska justeringar
              och andra justeringar gjorts har vi fått riksdagens godkännande
              för det. Det är naturligtvis det som gäller.
            </seg>
          </u>
          <note type="speaker" n="b2e501f8">
            Anf. 86 KARIN PILSÄTER (fp):
          </note>
          <u who="karin_pilsater_84a387" xml:id="i-e2684ee1addc0238-4" n="339623fc">
            <seg n="01aa4e1e">
              Fru talman! Situationen med budgetlagen är just den att det är
              en lagstiftning som inte är särskilt precis och som bygger på
              att man hela tiden i förarbetena läser vad innebörden är. Man
              har inte reglerat i själva lagstiftningen. Det tror jag framför
              allt beror på att man när lagstiftningen togs fram och när den
              reviderades trodde att man drog åt samma håll och att syftet inte
              var att täppa till för den som ville runda lagstiftningen, utan
              den ska fungera som ett stöd i de gemensamma ansträngningarna.
            </seg>
            <seg n="40b9577c">
              Med tiden har det kommit att bli på ett annat sätt. Det är just
              därför som vi vill trycka på för att i själva lagstiftningen få
              tydligare reglerat hur man kan agera och inte agera och för att
              regeringen därför ska vara tvungen att skaffa sig en majoritet
              för att ändra på lagstiftningen ifall man vill göra på ett annat
              vis och inte som nu göra saker som inte är i enlighet med budgetlagens
              intentioner och sedan ändå påstå att det är okej.
            </seg>
            <seg n="b22d6ff7">
              Det är alldeles glasklart att det redan i sammanfattningen och
              sedan åtskilliga gånger i texten står om det förslag som handlar
              om en reformering. Om det var okänt på Finansdepartementet skulle
              det förvåna mig mycket.
            </seg>
            <seg n="bf0a1e0b">
              Det är helt riktigt att det står att regeringen, om den så vill,
              helt och hållet kan avstå från modellen med utgiftstak. Men det
              var inte det som diskussionen gällde. Jag har kanske förutsatt
              för mycket när jag utgår från att man skulle ha hintat ifall man
              helt och hållet var på väg att släppa utgiftstaken. Men så länge
              man jobbar med systemet med utgiftstak, vilket man bevisligen
              gör, gäller vad som återigen fastslås i konstitutionsutskottets
              betänkande och som är godkänt av riksdagen: att utgiftstak för
              år 3 ska behandlas i budgetpropositionen det vill säga på hösten,
              i stället för som man tidigare gjort på våren, i vårbudgeten.
              Man reglerade lite tydligare vad den ekonomiska riktlinjepropositionen
              borde gå ut på. Jag hoppas verkligen att detta är något som man
              på Finansdepartementet från och med nu tänker ta lite större hänsyn
              till.
            </seg>
            <seg n="a6211d32">
              Exakt samma sak gäller frågan om budgeteringsmarginalen. Det
              beslöts redan någon gång år 1999 att man skulle göra en utvärdering.
              Man tillsatte en utredare, Svante Öberg. Han lade fram sitt förslag
              år 2000. Sedan dess har absolut ingenting hänt i sak. Däremot
              har regeringen i stort sett varje år skrivit att man sliter med
              frågan. Men någonting gör att man tydligen är förhindrad att komma
              till skott.
            </seg>
            <seg n="7a596ba0">
              Det är ett mycket anmärkningsvärt svar från Pär Nuder att det
              inte finns någon riktlinje. Någon reglering finns inte, men riktlinjer
              finns det. Det står ursprungligen i den proposition där detta
              lades fram, nämligen i proposition 1995/96:150. Sedan har man
              ständigt återkommit till det. Nu hänger Pär Nuder upp sig på detta
              med att det inte finns någon sådan riktlinje.
            </seg>
            <seg n="4f515e05">
              I sak medför detta väldigt stora problem. Vi vet ju hur det fungerar
              när ni har era förhandlingar vår och höst. Ni fyller ut budgetmarginalen
              i förväg. Sedan, när saker och ting händer som inte förutsetts
              exempelvis att sjukskrivningarna rusar i höjden och man inte har
              förmåga att ta tag i det måste man hålla på med olika sådana här
              manipulationer. Summan för dessa uppgår nu till 2025 miljarder
              kronor, som vi har konstaterat.
            </seg>
            <seg n="0665b33f">
              Jag tycker att det här väldigt mycket talar för att Pär Nuder
              borde be sina tjänstemän att ta fram de handlingar som faktiskt
              ligger till grund för regelverket och lite mer jobba efter dem.
              Det borde vara en riktlinje för hela regeringen. Man borde också
              fundera just på om det inte nu är dags att ändra regelverket så
              att det blir tydligare och så att det inte är upp till en majoritet
              att, om den så vill, godkänna de avvikelser som regeringen gör.
            </seg>
          </u>
          <note type="speaker" n="7e109598">
            Anf. 87 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-28" n="212bee9c">
            <seg n="1dcc31c4">
              Fru talman! Sverige har ett finanspolitiskt ramverk som är mer
              tydligt, mer distinkt och mer effektivt än vad i princip alla
              andra EU-länder har. Vi hade tidigare en diskussion om målet för
              de offentliga finanserna, att vi ska ha ett 2-procentigt överskott
              i genomsnitt över en konjunkturcykel. Vi har budgetlagens regler,
              och vi har utgiftstaket som vi år efter år lyckas hålla trots
              de ansträngningar som vi haft i den internationella konjunkturbilden.
            </seg>
            <seg n="df238184">
              Det här är hela tiden en materia som stegvis och successivt måste
              vara föremål för översyn och justeringar, och det är precis det
              som sker i samspelet mellan regering och riksdag.
            </seg>
            <seg n="ca1dfd41">
              Jag delar till fullo finansutskottets uppfattning att budgetlagen
              har fungerat väl och att de justeringar som vi i praxis har gjort
              visar på den flexibilitet som regelverket möjliggör utan att stramheten
              och fastheten för den skull går förlorad.
            </seg>
            <seg n="8b8e4b65">
              Men är det så att Folkpartiet vill ändra budgetlagen, ja, varsågod
              och tala då om hur man vill göra det! Det står Folkpartiet fritt
              att motionera om vilka paragrafer i budgetlagen som behöver justeras.
              Då får vi ta ställning till det.
            </seg>
            <seg n="dc17f9c1">
              Som sagt: Jag har uppfattningen att budgetlagen tjänar svenska
              syften väl, nämligen att ha offentliga finanser inte bara i balans
              utan också, som nu, med överskott.
            </seg>
          </u>
          <note type="speaker" n="dc5903ea">
            Anf. 88 KARIN PILSÄTER (fp):
          </note>
          <u who="karin_pilsater_84a387" xml:id="i-e2684ee1addc0238-5" n="339623fc">
            <seg n="5ce9625d">
              Fru talman! Jag kan glädja Pär Nuder genom att säga att det är
              just vad vi jämt har gjort. Vi har nämligen både förra året och
              i år lämnat in en motion med förslag till en reformering av lagstiftningen.
              Men den frågan har vi att hantera ihop med de andra kamraterna
              i finansutskottet och med riksdagens ledamöter. De har indikerat
              att de inte tycker att det är lämpligt att sätta i gång med en
              sådan här förändring.
            </seg>
            <seg n="1bb8f585">
              Därför vänder jag mig i stället till regeringen i frågan för
              att trycka på den vägen. Det finns nämligen ett antal punkter
              där man skulle behöva förtydliga den här lagstiftningen. Det gäller
              då där jag menar att man helt klart bryter mot budgetlagens intentioner,
              exempelvis vad gäller att allting ska vara bruttoredovisat, att
              utgifter ska bokföras som utgifter och att inkomster ska bokföras
              som inkomster och inte som någonting annat. Det är några exempel
              på där det helt klart behövs en tydligare reglering eftersom mycket
              nu sker på annat sätt.
            </seg>
            <seg n="87cf6f49">
              När det gäller den tekniska justeringen har man bevisligen fuskat.
              Man kallar för teknisk justering också sådant som inte alls är
              det utan som är en regelrätt höjning av utgiftstaket. Därför skulle
              man även där behöva göra förtydliganden. Det här är några exempel.
            </seg>
            <seg n="39a96ac1">
              Av denna diskussion förstår jag att även den nyligen tillträdde
              finansministern tycker att det är bra att ha en så här luddig
              lagstiftning. Det faktum att vår lagstiftning är tydligare än
              många andra länders nämns. Ja, allting är relativt. Om man inte
              har så stora pretentioner och så höga ambitioner kan man ju nöja
              sig med det. Men jag tror nog att vi behöver lägga ribban lite
              högre än att bara jämföra oss med andra när vi nu har inom räckhåll
              att ha ett väldigt väl fungerande system.
            </seg>
            <seg n="83f271f7">
              Man kan se att från år 1999 och framåt har situationen vänt.
              Regeringen har bytt spår. Hela budgetsaneringen är bortslösad,
              och regelverken har inte förmått förhindra det.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="85bd8750">
            12 § Svar på interpellation 2004/05:112 om skatteregler för scenarbetare
          </note>
          <note type="speaker" n="e70228a5">
            Anf. 89 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-29" n="212bee9c">
            <seg n="0a328b3b">
              Fru talman! Lena Adelsohn Liljeroth har frågat statsrådet Leif
              Pagrotsky om han gjort bedömningen att de nuvarande olikheterna
              vid beskattningen av scenarbetare är menliga för konsten och om
              han är beredd att arbeta för att de nuvarande skillnaderna vid
              beskattningen av fri bostad, resor och traktamenten ska tas bort.
            </seg>
            <seg n="065b6751">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="df65ab1a">
              Frågan rör i vilka fall skattereglerna för tjänsteresa ska få
              tillämpas.
            </seg>
            <seg n="bb826647">
              Vid inkomstbeskattningen görs skillnad mellan så kallade privata
              levnadskostnader och kostnader som är föranledda av tjänsten.
              Kostnader som är föranledda av tjänsten ska dras av medan privata
              levnadskostnader i princip inte får dras av. I vissa fall ska
              dock en ökning av de privata levnadskostnaderna dras av. Det gäller
              i första hand vid tjänsteresor. Beräkningen av den avdragsgilla
              ökningen av levnadskostnaderna är schabloniserad, bland annat
              med hänsyn till att reglerna tillämpas dagligen av ett stort antal
              arbetsgivare och arbetstagare. De merutgifter som får dras av
              är utgifter för logi, måltider och diverse småutgifter.
            </seg>
            <seg n="a4eb0b8e">
              För att upprätthålla avdragsförbudet för privata levnadskostnader
              finns regler om när en skattskyldig är på tjänsteresa. En tjänsteresa
              utmärks av att arbetstagaren på arbetsgivarens instruktioner gör
              en resa för att utföra arbete på någon annan plats än där han
              eller hon normalt arbetar. Till hjälp för att avgöra om en arbetstagare
              är på tjänsteresa finns i skattelagstiftningen bestämmelser om
              tjänsteställe. Om arbetet utförs på en annan plats än vid tjänstestället
              är det vanligtvis fråga om en tjänsteresa.
            </seg>
            <seg n="c0056899">
              Vid inkomstbeskattningen är tjänstestället den plats där arbetstagaren
              utför huvuddelen av sitt arbete. För vissa grupper har det funnits
              ett behov av att uttryckligen ange vad som ska utgöra tjänstestället.
              Om arbetet pågår en begränsad tid på varje plats enligt vad som
              gäller för vissa arbetstagare i bygg- och anläggningsbranschen
              och liknade branscher, anses bostaden som tjänsteställe. Det har
              också uttryckligen reglerats var reservofficerare och nämndemän
              har sitt tjänsteställe.
            </seg>
            <seg n="27f86cd0">
              För scenarbetare finns det däremot inga särskilda skatteregler.
              De särskilda regler för tjänsteresor som gäller för vissa byggnadsarbetare
              är enligt praxis inte tillämpliga på scenarbetarna. Detta beror
              på att scenarbetarnas anställnings- och arbetsvillkor ansetts
              vara annorlunda och inte jämförbara med dem som gäller för objektsanställda
              byggnadsarbetare.
            </seg>
            <seg n="0910e3ad">
              Inom Regeringskansliet bereds för närvarande ett par ärenden
              med frågor liknande den nu aktuella. Det gäller beskattningen
              av ersättningar till bland annat frilansande teater- och filmarbetare.
              Jag vill avvakta beredningen av dessa ärenden innan jag uttalar
              mig om beskattningen av den aktuella gruppen scenarbetare.
            </seg>
            <seg n="3ae71414">
              Allmänt kan jag dock säga att skattereglerna så långt som möjligt
              bör vara utformade så att undantag för olika grupper undviks.
            </seg>
            <seg n="970bb7c2">
              För samtliga skattskyldiga gäller att privata levnadskostnader
              endast under vissa förutsättningar beaktas vid inkomstbeskattningen.
              Detta är en grundläggande princip inom inkomstbeskattningen. För
              att upprätthålla denna princip, vilket gagnar legitimiteten i
              skattesystemet, krävs en tydlig rågång mellan de speciella situationer
              då ökade privata levnadskostnader beaktas och alla situationer
              när sådana kostnader inte beaktas. Det övergripande motivet med
              de nuvarande reglerna är detta. Det är därför lämpligare att,
              såsom redan sker, stödja scenkosten på annat sätt än genom att
              införa särskilda undantag för denna grupp i de grundläggande skattereglerna.
            </seg>
            <seg n="837cf329">
              Som redan sagts vill jag emellertid avvakta den beredning som
              pågår inom Regeringskansliet av liknande frågor.
            </seg>
          </u>
          <note type="speaker" n="f01526f2">
            Anf. 90 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-2aba53aa3605af9b-2" n="79aeafbe">
            <seg n="198e12bd">
              Fru talman! Tack för svaret, även om det inte kom från kulturministern.
              Nu har finansministern tillbringat, om jag minns rätt, en och
              en halv månad på departementet. Vi får väl se om kulturens själ
              så att säga har färgat synen även på de andra frågorna. Det handlar
              bara om de fiskala följderna i det här svaret och inte om scenarbetarnas
              vardag eller den verklighet som kulturinstitutionerna lever i.
              Jag kan förvisso hålla med om att skattereglerna så långt det
              över huvud taget är möjligt ska vara enhetliga och skulle jag
              vilja tillägga förutsägbara. Så är det inte i dag. Vill man vara
              helt konsekvent ska i så fall villkoren för byggnadsarbetare,
              nämndemän och militärer också ändras. Eller ska jag tolka finansministern
              så att skattereglerna i denna del fortsättningsvis ska gynna byggsektorn
              och missgynna kulturen? Det skulle vara bra att få veta det.
            </seg>
            <seg n="25e194bb">
              Däremot är det lite trösterikt att höra finansministerns svarsknorr
              här trösterikt såtillvida att vi vet att det är samma gamla socialdemokrati
              som härskar, det vill säga: Låt oss höja skatterna och dela ut
              mer bidrag i stället. Det är så jag tolkade det. Visserligen blir
              det krångligare för skådespelarna, dansarna och musikerna och
              dyrare för teatrarna samt mer rundgång i systemet. Å andra sidan
              behåller man kontrollen över bidragen.
            </seg>
            <seg n="1fa82b67">
              Dock vill jag, fru talman, passa på att tacka i alla fall för
              att pensionsfrågorna nu börjar få sin lösning. Jag tror att finansministern
              haft ett inflytande här eftersom det inte hänt så mycket tidigare.
              Det gör att många inom kulturvärlden kan sova bättre på nätterna.
            </seg>
            <seg n="9d15a95f">
              Då tycker jag att det är lite märkligt att de får en rejäl smäll
              på andra kinden. Finansministern säger att han vill avvakta beredningen,
              som tydligen pågår, när det gäller beskattning av ersättningar
              till frilansande teater- och filmarbetare en fråga som man grubblar
              över nu. Jag har respekt för att han inte vill sätta ned foten
              just nu, men kanske ändå lyssna. Vad jag kan döma av svaret blir
              det ändå inte någon förändring, och det oroar mig och väldigt
              många andra.
            </seg>
            <seg n="51efdb46">
              Vad ska man få i stället? Bidrag i stället för skattelättnader?
              Det handlar inte bara om pengar utan också om tid och krångel.
              Förvisso kan en artist göra avdrag för sina kostnader men i stället
              för att som tidigare, då arrangörerna ordnat med ersättningar
              och eventuellt pappersarbete, måste artisten i fortsättningen
              själv spara alla kvitton och underlag, sedan begära betalt av
              arrangören och slutligen dra av kostnaden i deklarationen. Många
              måste anlita revisorer till dyra kostnader för att klara av det,
              och lönerna är inte höga inom den här branschen. Man måste omvandla
              sig själv till företag och ägna tiden åt pappersexercis i stället
              för det man tycker att man är bäst på. Därför har vi sådana problem
              med skatteskulder och annat som ibland uppstår och som medierna
              gräver i.
            </seg>
            <seg n="896d26e4">
              Jag har läst och lyssnat på svaret. Det står att om arbetet pågår
              en begränsad tid på varje plats enligt vad som gäller för vissa
              arbetstagare, i det här fallet bygg- och anläggningsbranschen,
              anses bostaden som tjänsteställe. Det är just det som scenarbetarna
              uppfattar den som. De ser ingen skillnad här. Det gör inte jag,
              och så lär inte många andra inom kultursektorn se det heller.
            </seg>
            <seg n="0f00b077">
              Jag vill därför fråga, näringsministern höll jag på att säga,
              finansministern om han tror att de nya fastställda reglerna kommer
              att gynna kulturen.
            </seg>
          </u>
          <note type="speaker" n="cc537224">
            Anf. 91 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-5" n="c8e581b3">
            <seg n="e5bea561">
              Fru talman! Jag tycker att det är bra att Lena Adelsohn Liljeroth
              har väckt den här frågan, som har engagerat flera partier och
              ledamöter i kulturutskottet. Det blir mycket intressant att höra
              vad finansminister Pär Nuder har att säga i frågan i dag. Jag
              har ett par konkreta frågeställningar.
            </seg>
            <seg n="04d414eb">
              Jag kommer att ägna min talartid åt att lyfta fram kulturinstitutionernas
              situation vad gäller frågan om traktamenten, arbetsgivaravgifter
              och dylikt. Den finns också med i interpellationen, men Lena har
              lyft fram just den enskildes situation.
            </seg>
            <seg n="38ace535">
              Ett stort problem i dag för kulturinstitutionerna, särskilt de
              regionala, när de ska hyra in artister är deras traktamenten och
              resekostnader. Frågan har diskuterats länge, och nu har Skatteverket,
              som jag förstår, fattat ett slutgiltigt beslut som är till institutionernas
              nackdel. Skatteverket anser att kostnaderna för artisternas resor
              och traktamenten ska beläggas med arbetsgivaravgift. Det här innebär
              kraftigt ökade kostnader för framför allt de scener som ligger
              långt från storstäderna. Då vill jag till exempel nämna Norrlandsoperan
              i Umeå. Jag har haft möjlighet att under flera års tid följa Norrlandsoperans
              sätt att resonera i de här frågorna. Jag har även träffat representanter
              för Västerbottens länsteater som har tagit upp med mig hur de
              upplever det här. Tillsammans med de höjda premiepensionsavgifterna
              den frågan har förhoppningsvis fått en lösning hade man räknat
              ut att för till exempel Norrlandsoperans del skulle 30 % av de
              rörliga medlen gå till dessa kostnader sammanlagt.
            </seg>
            <seg n="2589eb66">
              Vi kristdemokrater anser att det inte är rimligt att ha en situation
              som så skiljer ut de regionala institutionerna och konstnärer
              och artister som ska utföra sitt arbete utanför till exempel Helsingforssområdet.
              Vi har velat se en översyn av lagstiftningen på det här området.
            </seg>
            <seg n="80a3523a">
              Nu har jag tagit del av finansministerns svar på interpellantens
              fråga.
            </seg>
            <seg n="447f77a7">
              Jag, precis som Lena Adelsohn Liljeroth, konstaterar att finansministern
              landar i att det kanske är bäst att vi har det som vi har i dag
              och att man i stället ska stödja scenkonsten på ett annat sätt
              än genom att införa särskilda undantag. Då är min fråga till finansministern:
              Är det hans avsikt att arbeta för att öka stödet till scenkonsten?
              Det här är en fråga som skiljer ut regionala institutioner. De
              har ofta föreställningar med konstnärer och aktörer som har rest
              dit jämfört andra institutioner som ligger inom sådant avstånd
              att resor inte behövs. Är det så jag ska tolka sista delen i finansministerns
              svar?
            </seg>
          </u>
          <note type="speaker" n="11f62773">
            Anf. 92 ANA MARIA NARTI (fp):
          </note>
          <u who="ana_maria_narti_aaeac7" xml:id="i-946f71e590f7157d-0" n="55856b1c" next="i-d1c29cec76a8e5c1-0">
            <seg n="8ceb23d1">
              Fru talman! Jag har varit frilans i 29 av mina 35 år i Sverige.
              Hade den här bestämmelsen tillämpats på den tiden när jag åkte
              runt och höll föredrag skulle jag i dag ha knappt någon pension
              alls. Jag skulle ha varit för dyr.
            </seg>
            <seg n="0cd5d4ca">
              Jag vill lyfta fram den mycket speciella situation som väldigt
              många kulturarbetare befinner sig i. De arbetar hemma på riktigt.
              Jag vet inte hur mycket arbete en byggarbetare gör hemma, men
              en människa som skriver, sjunger, dansar eller repeterar hemma,
              lär sig sin text om man är skådespelare hemma eller övar hemma
              om man är dansare har inte råd att skaffa sig en speciell arbetslokal.
              Dessutom skulle inte skattemyndigheterna godkänna det.
            </seg>
            <seg n="79f4d0e0">
              Jag har lång erfarenhet av bråk med skattemyndigheterna. På den
              tiden som jag ville ha en liten vrå där jag kunde skriva i lugn
              och ro och slippa göra det i vardagsrummet eller i sovrummet betraktade
              skattemyndigheterna mig inte som arbetande person. Jag var ett
              slags monster, en apa, någonting konstigt som skulle förföljas.
              Detta hände gång på gång.
            </seg>
            <seg n="8db14fc8">
              Det här handlar om ett speciellt arbete. Det utförs oftast hemma
              av frilansare. Det behövs inte särskilt mycket kunskap om denna
              verksamhet för att man ska begripa det. En konstnär jobbar hela
              tiden, inte åtta timmar på ett kontor.
            </seg>
            <seg n="af656764">
              Gunnar Strängs gamla skapelse har inte den minsta variation och
              flexibilitet i sig, utan den tar bara hänsyn till vissa starka
              fackföreningar. Det är därför som byggarbetare arbetar hemma,
              enligt det nuvarande skattesystemet.
            </seg>
            <seg n="40b8bd45">
              Jag tycker att lagstiftningen absolut bör ses över. Den lagstiftning
              som vi har på skatteområdet har ingenting med kulturens verklighet
              att göra.
            </seg>
            <seg n="1aa4102c">
              Det finns i alla fall en liten droppe hopp i det svar som vi
              fick av finansministern. Det kommer ifrån den korta praoperiod
              som finansministern hade på kulturens område. Då blev det plötsligt
              möjligt att lösa problemet med pensionerna. Jag tror att finansministern
              har mycket större möjligheter än några av hans företrädare att
              se det specifika i kulturen och ta hänsyn till det. Vill vi mörda
              hälften av den frilansande kulturen i Sverige ska vi gå på samma
              linje som man har kommit fram till i skatterättegången.
            </seg>
          </u>
          <note n="e327cde7">
            Anf. 93 BIRGITTA SELLÉN (c):
          </note>
          <u who="ana_maria_narti_aaeac7" xml:id="i-d1c29cec76a8e5c1-0" n="55856b1c" prev="i-946f71e590f7157d-0">
            <seg n="ce51f4fd">
              Fru talman! Välkommen i den nya rollen som finansminister. Finansministern
              säger i svaret: De särskilda regler för tjänsteresor som gäller
              för vissa byggnadsarbetare är enligt praxis inte tillämpliga på
              scenarbetare. Då undrar jag: Varför? Scenarbetare har ju också
              en fast bostad där de är skrivna, precis som byggarbetarna har.
            </seg>
            <seg n="6d8c9962">
              Samtliga teater-, musik- och dansinstitutioner anlitar frilansande
              personal vid sidan av fast anställd personal. De tillfälliga anställningarna
              kan avse enstaka föreställningar eller en viss produktion, och
              de är ofta en förutsättning för institutionens verksamhet. De
              har tillkommit bland annat av kulturpolitiska skäl för att möjliggöra
              ett kvalitativt och rikt kulturutbud i hela landet.
            </seg>
            <seg n="c9baf1c6">
              Flertalet frilansande konstnärer är bosatta i storstäderna, och
              då främst i Helsingfors, eftersom de flesta arbetstillfällena
              finns här. Det innebär att kulturinstitutionerna ute i landet
              måste anlita personal som inte är bosatt på orten. Utöver lön
              eller arvode står institutionen för övernattning, resekostnader
              och traktamente. För kulturinstitutionerna utanför Helsingforssområdet
              innebär det avsevärt högre kostnader än vad som skulle vara fallet
              om inkomstskattelagens undantag för byggbranschen kunde tillämpas
              också på frilanspersonal på scenkonstområdet.
            </seg>
            <seg n="f4f747f8">
              För att vi ska få ett rikt och decentraliserat kulturliv krävs
              det därför att skattereglerna inte motverkar den rörlighet som
              är en förutsättning för att en frilansarbetsmarknad ska kunna
              fungera. Det är därför viktigt att man ser över detta.
            </seg>
            <seg n="46c18ff0">
              Om regeringen satsar på kultur i hela landet, vilket kulturministern
              sade i ett svar på en interpellation som jag ställde tidigare
              här i dag, är det viktigt att man ändrar dessa regler så att det
              hela kan fungera. Annars tror jag inte att det kommer att hålla.
            </seg>
            <seg n="30bce11b">
              Inom Regeringskansliet bereds det här ärendet, säger finansministern.
              Han vill nu avvakta det besked som kommer. Men försök då att påverka
              det i rätt riktning! Jag tror att den förutsättningen finns för
              ministern.
            </seg>
            <seg n="db9eb8ca">
              Finansministern säger också: Allmänt kan jag dock säga att skattereglerna
              så långt som möjligt bör vara utformade så att undantag för olika
              grupper undviks. Okej, det kan jag se som en sund inställning.
              Men i vissa jobb är det oundvikligt att man måste resa mycket,
              och där intar väl scenarbetare en särställning, eller hur?
            </seg>
          </u>
          <note type="speaker" n="de057005">
            Anf. 94 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-30" n="212bee9c">
            <seg n="88bef3f0">
              Fru talman! Jag vill börja med att tacka för de erkännande orden
              rörande pensionsvillkoren på kulturområdet som jag hade nöjet
              att få gehör för hos mina regeringskolleger innan jag blev finansminister.
            </seg>
            <seg n="0945e6a7">
              Låt mig göra några principiella kommentarer. Skattelagstiftningen
              är generell och gäller i princip för alla med liknande arbetsförhållanden
              och inkomster. Det är inte skattelagstiftningens syfte att genom
              olika undantag åstadkomma indirekta bidrag till vissa grupper
              i samhället. Inte heller ska genom skattelagstiftningen olika
              grupper ställas mot varandra. Lagstiftningen syftar till att jämförbara
              arbetssituationer ska behandlas skatterättsligt lika. Det är viktigt
              att skattereglerna är rättvisa.
            </seg>
            <seg n="bdb0ab98">
              Skulle man införa en specialreglering för skådespelares tjänsteställe
              och därmed bryta mot befintliga grundprinciper kommer andra yrkesgrupper
              med liknande arbetssituation med all sannolikhet att framföra
              motsvarande krav. Beskattningen av tjänsteresor skulle då förlora
              i förutsägbarhet och rättvisa.
            </seg>
            <seg n="06fb8c9e">
              Jag tycker inte att vi ska göra den här frågan mer komplicerad
              än nödvändigt. Vad det handlar om är om scenarbetarna är på tjänsteresa
              eller inte.
            </seg>
            <seg n="63667c78">
              Jag ska ta upp ett exempel. Om en person som bor i Helsingfors
              blir erbjuden att göra ett arbete för en arbetsgivare i Gävle
              är personen inte på tjänsteresa, det vill säga det är inte en
              resa i arbetet för arbetsgivarens räkning, utan en resa för att
              ta sig från bostaden eller bostadsorten till den plats där man
              arbetar.
            </seg>
            <seg n="d363b944">
              En bedömning av när arbetstagaren är på tjänsteresa får alltid
              göras utifrån fall till fall, utifrån varje arbetsgivare eller
              uppdrag. Detta gäller för alla och inte enbart för de frilansande
              scenarbetarna. Att utrymme finns för bedömningar i det enskilda
              fallet betyder inte att lagstiftningen inte är ändamålsenlig för
              att upprätta syftet att skilja ut vilka resekostnader som ska
              fås dras av.
            </seg>
            <seg n="c04da2ef">
              Reglerna om byggnadsarbetare har funnits under lång tid, och
              förresten ligger det i sakens natur att de jobbar på platser vilka
              upphör att existera som byggarbetsplats när uppdraget är slutfört.
              Så är det i regel inte för scenarbetare. Det är inte heller en
              arbetsgivare som sänder ut dem, utan de kontrakteras av olika
              arrangörer de har alltså olika arbetsgivare för varje engagemang.
              En tjänsteresa kan det enligt den rådande definitionen inte anses
              vara fråga om.
            </seg>
            <seg n="48db9b20">
              Däremot kan det vara aktuellt att anse att scenarbetaren utför
              ett tillfälligt arbete på annan ort. För de ökade levnadsomkostnader
              som denne därigenom orsakas kan avdrag medges.
            </seg>
            <seg n="29a330f2">
              För den här nu aktuella gruppen scenarbetare kan det också vara
              aktuellt att medge avdrag för kostnader för resor till och från
              arbetet eller för hemresor. Om scenarbetaren flyttar till arbetsorten
              kan det även komma i fråga att medge avdrag för ökade levnadsomkostnader
              vid antingen tillfälligt arbete eller dubbel bosättning. Skattereglerna
              ger alltså redan i dag möjlighet att beakta eventuella kostnader
              för scenarbetare som utför arbete på andra platser än där de bor.
            </seg>
            <seg n="d3a4cd1f">
              Men, som jag sade i mitt inlägg, frågan bereds i Regeringskansliet.
              Den är anhängiggjord. Innan beredningen är klar vill jag inte
              uttrycka mig mer bestämt än jag gjorde i interpellationssvaret.
            </seg>
          </u>
          <note type="speaker" n="e797a21d">
            Anf. 95 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-2aba53aa3605af9b-3" n="79aeafbe">
            <seg n="f4a06fb7">
              Fru talman! Ja, frågan bereds och därmed finns det ju fortfarande
              hopp om att finansministern kanske lyssnar på och tar till sig
              de argument som vi från de borgerliga partierna för fram här i
              dag.
            </seg>
            <seg n="52c78cf1">
              Det påstås att den gällande kulturpolitiken handlar om att scenkonsten
              ska få så stor spridning i landet som möjligt. Och det säger sig
              självt, vilket vi också varit inne på här i dag, att ingen institution
              i dag har någon stab av fasta skådespelare, musiker, dansare eller
              andra scenarbetare.
            </seg>
            <seg n="0eef3ca1">
              För att få nya och spännande uppsättningar runtom i landet krävs
              det att det finns gästspel och att det finns turnéer. Det är faktiskt
              så till och med, har jag hört nyligen, att det är fler frilansande
              inom scenkonsten än vad det är fast anställda. Problemet är alltså
              inte så litet som man kanske kan tro med de regler som finns och
              som inte är helt lättbegripliga, även om finansministern redogjorde
              för dem alldeles nyss här. Man har det tufft som frilansande scenarbetare,
              och det har även arrangörerna som svarar för merparten av det
              kulturutbud som vi faktiskt kan njuta av i hela Sverige.
            </seg>
            <seg n="bbd67c3e">
              Så här skrev en av dem i ett mejl, en person som arbetar för,
              som det heter, Musikarrangörer i samverkan: Jag inser att vi borde
              informera arrangörerna om vad som gäller. Men vi vill helst skjuta
              upp detta så länge som möjligt och verka för att reglerna förändras,
              så att de kan anpassas till hur de flesta agerar i verkligheten.
              Jag antar att detta är en orimlig position, men än så länge anser
              jag att vi befinner oss i ett chocktillstånd.
            </seg>
            <seg n="f0ad6441">
              Det är en röst från verkligheten, och så långt de fristående
              gruppernas reaktion.
            </seg>
            <seg n="c5c21280">
              Gunilla Tjernberg talade om Norrlandsoperan. De är visserligen
              etablerade, men de försöker nu så långt det är möjligt att engagera
              artister som är bosatta utomlands för att kunna undgå arbetsgivareavgiften.
            </seg>
            <seg n="82315204">
              Det har också, påpekar man här, dykt upp vad man skulle kunna
              jämföra med bemanningsföretag som anställer musiker för engagemang
              vid institutioner ute i landet. Det behöver inte vara något fel
              i och för sig, men det ska väl kanske inte vara av skattetekniska
              skäl som man försöker hitta de här lösningarna.
            </seg>
            <seg n="e6236f2e">
              Någon påpekade också att flertalet frilansande konstnärer bor
              i storstäderna, eftersom det är där som de flesta arbetstillfällen
              finns. Nu drabbar de nya fastställda reglerna, eftersom Regeringsrätten
              inte vill ta upp dem för prövning, även institutionerna i storstäderna.
            </seg>
            <seg n="a8c970fb">
              De här ersättningarna, som ju inte har betraktats som skattepliktiga
              tidigare, är en fråga som har bollats runt under 20 års tid. Skattemyndigheterna
              har jagat institutionerna fram och tillbaka. Men nu har uppenbarligen
              fällan slagit igen, om inte beredningen i Regeringskansliet möjligen
              kommer fram till en annan lösning.
            </seg>
            <seg n="16997405">
              För Norrlandsoperan handlar det om, precis som Gunilla Tjernberg
              påpekade, uppemot en halv miljon kronor, för Göteborgsoperan två
              miljoner, Malmö Opera och Musikteater en miljon, Västerbottens
              Musik en och en halv miljon, Värmlandsoperan nästan en och en
              halv miljon, Göteborgs Stadsteater 800 000 och så vidare summa
              summarum ungefär 20 miljoner kronor. Det är inte så mycket pengar
              i kulturbudgeten, i alla fall inte om man kan lägga nästan 100
              miljoner på fri entré till museerna. Men det handlar om väldigt
              mycket pengar för de här institutionerna. Det är väl kanske inte
              precis någon lösning att man då krånglar till systemet.
            </seg>
            <seg n="731a53bc">
              På DN Debatt hade den nyblivne finansministern första dagen på
              jobbet en artikel som fick rubriken: Jag tänker inte sopa problemen
              under mattan. I texten kunde vi läsa: Min främsta uppgift är att
              bekämpa arbetslösheten och öka sysselsättningen.
            </seg>
            <seg n="4923b2eb">
              Då vill jag fråga finansministern jag säger rätt titel den här
              gången om han tror att skattemyndigheternas tolkning av det här
              gynnar de konstnärer som bor i Sverige till skillnad mot de som
              har bosatt sig utomlands eller de som valt att sätta sig i bolag.
            </seg>
          </u>
          <note type="speaker" n="bfa5a9e0">
            Anf. 96 GUNILLA TJERNBERG (kd):
          </note>
          <u who="gunilla_tjernberg_dba8b2" xml:id="i-3749dbddc315f7e2-6" n="c8e581b3">
            <seg n="7e901191">
              Fru talman! Lena Adelsohn Liljeroth gick igenom de siffror som
              jag hade tagit med mig, så jag ska inte upprepa dem. Men jag skulle
              vilja ta tillfället i akt att i mitt sista inlägg hålla fast vid
              den bild som jag skulle vilja att den här debatten präglas av,
              och det är att gästspel och turnerande verksamhet är något som
              ingår som en viktig del i hela Kultur-Sverige. Det är en verklighet
              som vi inte kan bortse från.
            </seg>
            <seg n="b614896d">
              Sedan är jag den första att verkligen hålla med om, som finansministern
              säger i svaret, att vi ska ha skatteregler som så långt möjligt
              är utformade på ett sådant sätt att de är begripliga och så lätta
              att hantera som möjligt. Det tycker jag och Kristdemokraterna
              också.
            </seg>
            <seg n="92858ac3">
              Det finns en verklighet som inte på något sätt beskrivs i finansministerns
              svar, utan det håller sig till teknikaliteterna, vilket också
              behövs. Men jag vill ändå beskriva den verkligheten, och den måste
              vi ta till oss. Då är min fråga igen: Om finansministern och regeringen
              väljer vägen att hålla fast vid hur det ser ut i dag och inte
              göra något åt situationen via skatteregler och Skatteverkets rekommendationer
              och tillämpning ska vi då ge scenkonsten pengarna? Då måste det
              bli så, om jag tolkar det rätt, att de institutioner som finns
              utanför huvudstaden, där man har flest tillresande, ska tilldelas
              pengar speciellt för det här ändamålet. Jag kan inte se vilken
              lösning ministern annars väljer. Då kommer det att se ut som i
              dag, och det är ingen bra lösning.
            </seg>
          </u>
          <note type="speaker" n="52588413">
            Anf. 97 ANA MARIA NARTI (fp):
          </note>
          <u who="ana_maria_narti_aaeac7" xml:id="i-946f71e590f7157d-1" n="55856b1c" next="i-d1c29cec76a8e5c1-1">
            <seg n="6b5d37df">
              Fru talman! Om vi summerar följderna av det här beslutet som
              fattades av rättssystemet, betyder det en stor förlust för den
              nationella kulturen, högre arbetslöshet inom kulturen där är det
              redan nu en mycket hög arbetslöshet en urholkning av kulturen
              ute i landet. Allt detta betyder sammanfattningsvis en stor förlust
              för Sverige, därför att det som vi inte accepterar som kostnad,
              enligt den tillämpning av skattelagstiftningen som just har kommit
              fram, kommer som kostnad för arbetslöshet och som kostnad för
              sjukskrivningar.
            </seg>
            <seg n="3bdfac00">
              Människor som har stora skulder för sina kulturstudier, människor
              som har kämpat under många år för att skaffa sig en position som
              frilansare förlorar mark under fötterna. Detta kan leda till mycket
              stora kriser. Man kan inte byta yrkesidentitet hur som helst.
            </seg>
            <seg n="d61b5c91">
              En gång till: Jag vädjar till den nye finansministern, som redan
              har visat att han förstår vad som händer inom kulturen, att tänka
              på att Gunnar Strängs gamla skattesystem var skapat för fast anställda
              människor inom industrin. Det har ingenting med kulturen att göra.
              Och jag är säker på att det finns lösningar på detta.
            </seg>
            <seg n="cfa4c0c2">
              I dag finns det väldigt många människor som inte har en arbetsgivare,
              som inte är fast anställda, som jobbar för många arbetsgivare
              över hela landet. Om man vill ha ett dynamiskt och skapande samhälle,
              måste man ta hänsyn till den helt nya ekonomin.
            </seg>
          </u>
          <note n="71566f58">
            Anf. 98 BIRGITTA SELLÉN (c):
          </note>
          <u who="ana_maria_narti_aaeac7" xml:id="i-d1c29cec76a8e5c1-1" n="55856b1c" prev="i-946f71e590f7157d-1">
            <seg n="96d448d1">
              Fru talman! Jag hoppas också, som några har sagt tidigare, att
              ministern påverkas i dag och att det kanske leder till att han
              försöker informera beredningen så att den blir påverkad i rätt
              riktning rätt riktning sett i kulturhänseende då, naturligtvis.
            </seg>
            <seg n="89c94772">
              Jag håller med om att skattereglerna ska vara begripliga och
              gärna generella, men ibland kan undantag behövas. Det här är ett
              sådant exempel. Ett annat är idrottskonto, som jag kommer att
              återkomma till finansministern med någon gång senare.
            </seg>
            <seg n="b2729199">
              Ministern sade också att för byggarbetare upphör jobbet för att
              huset är byggt. Så är det också med föreställningar. Man blir
              utlånad ett tag. Från mitt län kan jag ge exempel. Just nu är
              Ulf Brunnberg uppe i Sundsvall och spelar teater under några månader.
              Petra Nielsen är i Kramfors. Men det är alltså under kortare tider.
              Sedan upphör deras jobb, och de får återvända dit där de bor.
            </seg>
          </u>
          <note type="speaker" n="244d045d">
            Anf. 99 Finansminister PÄR NUDER (s):
          </note>
          <u who="par_nuder_f3fda1" xml:id="i-f095e3d3925586b9-31" n="212bee9c">
            <seg n="dd8d6d1f">
              Fru talman! Under min korta tid som kulturminister lärde jag
              mig något väldigt viktigt, nämligen att jag tror att det finns
              få sektorer i samhället som är så beroende som kulturen är av
              ett stabilt, hållfast skattesystem så att vi kan finansiera den
              kultur som vi vill ha i Sverige. En annan lärdom som jag har gjort,
              och det är under min korta tid som finansminister, är att det
              inte finns en enda sektor i Sverige som inte vill ha ett undantag
              bara just vi får vårt. Det här leder mig till slutsaten att ju
              fler särregler, ju fler undantag, desto fler gränsdragningsproblem
              kommer vi att få i skattesystemet. Desto större är också risken
              för att legitimiteten för det samlade skattesystemet undergrävs,
              och desto större är risken för att den lilla den alltför lilla
              enligt min uppfattning kultursektorn är den som kommer att få
              stryka på foten när skattesystemet undermineras av alla dessa
              undantag.
            </seg>
            <seg n="285ee3fb">
              För mig är kultur inget särintresse. Det är något livsnödvändigt.
              Men barnfamiljerna är heller inget särintresse för mig, eller
              pensionärerna, bilindustrin eller naturvårdsintressena. Min uppgift
              som finansminister är att väga av mellan dessa särintressen. Ni
              värnar en sektor med den äran skulle jag vilja säga. Men frågan
              är om det verkligen är rätt metod att införa undantag i skattesystemet
              som riskerar att leda till att även andra grupper ställer krav
              på att få undantag, vilket som i sin tur riskerar att underminera
              hela skattesystemet.
            </seg>
            <seg n="58e23a88">
              Jag tror som gammal kulturminister, om än under en väldigt kort
              tid, att det viktigaste jag kan göra för kulturen är att värna
              de offentliga finanserna. Det är att värna ett skattesystem som
              är hållfast, robust, likformigt och förutsägbart och som därmed
              har stor legitimitet. Men som sagt: Vi ska ändå pröva den här
              frågan, och en beredning pågår.
            </seg>
          </u>
          <note type="speaker" n="1cf9cb64">
            Anf. 100 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-2aba53aa3605af9b-4" n="79aeafbe">
            <seg n="6b9f1a0f">
              Fru talman! Jag börjar med att fästa mina förhoppningar vid det
              sista som finansministern sade, att vi ska titta på frågorna.
              Flera argument kommer jag inte att kunna ge. Jag tror att vi har
              levererat alla som vi kan.
            </seg>
            <seg n="f2165cf7">
              Det är självklart att vi behöver ha ett hållfast skattesystem.
              Men de här undantagen finns ju, och har uppenbarligen fungerat.
              Eftersom det nu är så pass höga skatter i landet har vi också
              en stor svart sektor, vilket undandrar skattepengar. Nu ska det
              inte bli den typen av debatt, men det hör ju också hemma i detta.
              Det är klart att det påverkar kulturen. Det skulle kunna gynna
              kulturen om vi fick ett smidigare system med lägre skatter och
              därmed fler som betalade skatt.
            </seg>
            <seg n="b49645b7">
              Precis som Ana Maria Narti var inne på kommer ju det här, om
              man inte gör någon förändring, med stor sannolikhet att öka arbetslösheten
              hos de frilansande musiker, skådespelare, dansare och andra som
              är aktiva inom scenkonsten. Det kommer att bli så, för man kommer
              inte att ha råd från institutionernas sida att engagera dem. Det
              blir för dyrt, och det blir för krångligt.
            </seg>
            <seg n="6037fa10">
              Vad jag förstod kunde man bedöma det här från fall till fall,
              men det gör ju inte systemet mer lättöverskådligt för den enskilda
              person som sitter hemma och funderar på vad det är som gäller
              för mig här och nu. Så jag hoppas verkligen att den här beredningen
              reser runt i verkligheten och besöker institutionerna och dem
              som jobbar med det här för att höra hur det fungerar. Det är kanske
              inte alltid så att man har den kollen på skattemyndigheterna.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="cf40d51f">
            13 § Svar på interpellation 2004/05:54 om myndighetsexpansionen
          </note>
          <note type="speaker" n="5dda67d8">
            Anf. 101 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-32" n="a05d2559">
            <seg n="4960c2a0">
              Fru talman! Tobias Krantz har frågat dåvarande statsrådet Gunnar
              Lund om vilka åtgärder han avser att vidta i syfte att stoppa
              myndighetsexpansionen i Sverige. Efter regeringsombildningen är
              arbetet inom regeringen så fördelat att det är jag som ska svara
              på interpellationen.
            </seg>
            <seg n="fd8e7615">
              Påståendet att antalet statliga myndigheter växer kraftigt är
              inte korrekt. I själva verket är det så att antalet myndigheter
              sedan början av 90-talet minskat kraftigt främst genom sammanslagningar
              till färre och större myndigheter. Mellan 1990 och 1998 mer än
              halverades det totala antalet myndigheter från 1 360 till 590.
              Antalet har därefter fortsatt att minska och trenden håller i
              sig. Den främsta orsaken är att små regionala och lokala myndigheter
              slås samman eller upphör att vara egna myndigheter för att i stället
              ingå i en gemensam myndighet. Så har exempelvis skett genom bildandet
              av de nya myndigheterna Tullverket, Arbetsmiljöverket och Skatteverket.
              Inom försvaret har över 100 myndigheter upphört för att ingå i
              den nya myndigheten Försvarsmakten. Allt detta görs för att förbättra
              styrningen och öka effektiviteten i den statliga verksamheten.
            </seg>
            <seg n="15f8380b">
              Av de nya mindre myndigheter som inrättas är många utbrytningar
              av tillsynsfunktioner för att göra tillsynen oberoende av den
              verksamhet som tillsynen riktar sig mot. I andra fall är det ett
              uttryck för politiska prioriteringar och behov av kraftsamling
              kring olika samhällsproblem. Vissa myndigheter är en konsekvens
              av åtaganden vi gjort i EU-samarbetet.
            </seg>
            <seg n="93fb800d">
              Antalet statsanställda har minskat från ca 410 000 år 1990 till
              ca 224 250 år 2003. Under åren 20042007 räknar vi med en fortsatt
              nettominskning med i runda tal 4 600 statsanställda. De största
              personalminskningarna sker inom försvaret medan personalökningar
              sker inom polisväsendet och inom utbildning och forskning. Genom
              att försäkringskassorna förstatligas och tillsammans med Riksförsäkringsverket
              bildar den nya myndigheten Försäkringskassan tillförs statsförvaltningen
              den 1 januari 2005 ca 15 000 nya medarbetare.
            </seg>
            <seg n="656d415b">
              Tobias Krantz fokuserar ensidigt på att det bildas nya myndigheter,
              men glömmer att gamla myndigheter samtidigt avvecklas eller slås
              samman. Att det sker ständiga förändringar i myndighetsstrukturen
              ser jag snarast som ett friskhetstecken. Den statliga förvaltningen
              måste självfallet hela tiden anpassas till nya krav och förändringar
              i omvärlden för att kunna vara ett effektivt instrument i genomförandet
              av regeringens politik. Det är därför oundvikligt att myndighetsstrukturen
              ständigt måste omprövas och förändras. Regeringens riktlinjer
              för organisering av statsförvaltningen anges bland annat i den
              förvaltningspolitiska propositionen och i det förvaltningspolitiska
              handlingsprogrammet. Regeringen redovisar varje år i budgetpropositionen
              vilka organisations- och strukturförändringar som genomförts under
              de senaste åren. I budgetpropositionen för 2005 konstateras att
              samtidigt som det sker en koncentration av myndigheter inom ett
              antal områden genom sammanslagningar så är flera av de nybildade
              myndigheterna små. Ekonomistyrningsverket har på regeringens uppdrag
              lämnat förslag till åtgärder för att förenkla ekonomiadministrationen
              för små myndigheter. Ett arbete med att genomföra sådana förenklingar
              pågår inom Regeringskansliet.
            </seg>
            <seg n="0ea122f4">
              Regeringen har i budgetpropositionen för 2005 också understrukit
              att man, när man överväger att inrätta en liten myndighet, bör
              göra en noggrann prövning av om det finns andra alternativ, till
              exempel att ge ansvaret för uppgiften till en befintlig myndighet.
              Man bör också vara restriktiv med att inrätta så kallade nämndmyndigheter.
              I propositionen anförs vidare att det bör göras en systematisk
              uppföljning av förändringsarbetet inom statsförvaltningen. När
              beslut fattas om organisations- eller strukturförändringar bör
              också ställning tas till hur och när en uppföljning ska ske.
            </seg>
            <seg n="965c6879">
              Tobias Krantz tycker att regeringen inte borde inrätta någon
              ny myndighet utan att samtidigt lägga ned en redan existerande.
              Jag tror inte att någon sådan generell regel kan fungera och inte
              heller att den skulle vara nödvändig för att få till stånd en
              seriös prövning inför inrättandet av nya myndigheter. Sådana frågor
              bereds alltid omsorgsfullt i Regeringskansliet. Jag tror inte
              heller på någon solnedgångsparagraf som automatiskt skulle avveckla
              myndigheter om inte regeringen fattar ett nytt beslut om dess
              existens. Det förekommer redan i dag att särskilda delegationer
              och råd inrättas för tidsbegränsade myndighetsuppgifter, och alla
              myndigheters verksamhet prövas dessutom årligen i budgetprocessen.
            </seg>
            <seg n="21899ab9">
              Den statliga myndighetsstrukturen måste ständigt omprövas och
              förändras. Ansvarskommittén som jag ansvarar för har bland annat
              i uppdrag att bedöma om struktur- och uppgiftsfördelning inom
              staten behöver förändras för att klara framtidens välfärdsåtaganden
              och bidra till ökad tillväxt. I uppdraget ingår att utarbeta principer
              för den centrala myndighetsstrukturen och att överväga hur samordningen
              av de statliga myndigheternas verksamhet kan förbättras, till
              exempel genom en sammanhållen styrning av verksamhet som berör
              flera myndigheter eller genom sammanläggning av myndigheter.
            </seg>
            <seg n="59259cf8">
              Flera studier som berör den administrativa belastningen på förvaltningen
              har genomförts av bland annat Ekonomistyrningsverket. De har gällt
              möjligheter till förenklingar för små myndigheter, administrativa
              kostnader vid olika typer av myndigheter och effekterna av krav
              som ställs generellt på alla myndigheter rörande exempelvis att
              lämna rapporter, genomföra analyser eller upprätta planer. Mot
              bakgrund av dessa studier avser jag att pröva möjligheterna till
              ytterligare administrativ effektivisering. Som en första åtgärd
              vill jag få till stånd en bättre uppföljning av hur de administrativa
              kostnaderna utvecklas inom statsförvaltningen med hjälp av olika
              typer av nyckeltal för exempelvis lokalkostnader och ekonomiadministration.
            </seg>
            <seg n="b1488e6f">
              Jag kan också konstatera att det saknas tillförlitlig statistik
              över statsförvaltningens utveckling när det bland annat gäller
              antalet statliga myndigheter på central, regional och lokal nivå.
              Jag kommer därför att i regleringsbrevet för 2005 uppdra åt Statskontoret
              att svara för att en löpande statistik på detta område utvecklas.
            </seg>
          </u>
          <note type="speaker" n="05e4da18">
            Anf. 102 TOBIAS KRANTZ (fp):
          </note>
          <u who="tobias_krantz_56c063" xml:id="i-8d743ec8eadd2b29-0" n="f401030c">
            <seg n="ecaf0027">
              Fru talman! Jag ber att få tacka statsrådet för svaret, och jag
              ber att få hälsa välkommen i rollen som Sveriges nya förvaltningsminister.
              Det är ett viktigt uppdrag. Svensk statsförvaltning behöver enligt
              min mening en rad genomgripande reformer.
            </seg>
            <seg n="6c4f04c4">
              Fru talman! Myndighets-Sverige växer så att det knakar. Sedan
              sekelskiftet har 31 helt nya myndigheter bildats i Sverige. Det
              är en ökning med nästan 17 %. 20 nya myndigheter är på gång. De
              bildas i år eller kommande år enligt de utredningsförslag som
              har lagts fram. Sverige har i dag 234 myndigheter som lämnar årsredovisning
              till regeringen. De kostar årligen 207 miljarder kronor. De har
              192 000 anställda.
            </seg>
            <seg n="11c0750c">
              Många av de nya myndigheter som har bildats sedan sekelskiftet
              är små. Drygt hälften har under 30 anställda. 10 av de myndigheterna
              har under 10 anställda. Det här är uppgifter som kommer från Statskontoret,
              som är regeringens egen stabsmyndighet. De är hämtade från en
              rapport som Statskontoret lade fram i mars i år. Statskontoret
              kritiserar i rapporten förekomsten av små myndigheter. Statskontoret
              säger att de små myndigheterna tenderar att bli sårbara och dras
              med höga administrationskostnader. Varje liten myndighet ska naturligtvis
              ha en generaldirektör, en reception, en jämställdhetsplan och
              en massa administrativ kringpersonal.
            </seg>
            <seg n="dd86fdc5">
              Jag menar att den nuvarande utvecklingen är allvarlig. Den är
              allvarlig av flera skäl.
            </seg>
            <seg n="9a23cfe8">
              För det första handlar det om ekonomiska skäl. Också den statliga
              förvaltningen måste i en tid där många människor och företag känner
              att det blir allt tuffare ekonomiskt förstås också rationalisera
              och effektivisera sin verksamhet.
            </seg>
            <seg n="524cd443">
              För det andra ökar krånglet för enskilda och företag. Med fler
              myndigheter blir det fler regler och ökat krångel. Varje ny myndighet
              måste naturligtvis motivera sin egen existens genom att upprätta
              ett eget regelverk.
            </seg>
            <seg n="8aac03df">
              För det tredje är det allvarligt av demokratiska skäl. Hur kräver
              man ansvar av en myndighetsvärld där kanske inte ens förvaltningsministern
              vet hur många statliga myndigheter det finns?
            </seg>
            <seg n="7b4b5527">
              Statsrådets svar är på många sätt en besvikelse, menar jag. Det
              saknar klarsyn. Det saknar krisinsikt, och det saknar framför
              allt handlingskraft.
            </seg>
            <seg n="f116d52b">
              Myndighetsantalet ökar inte, säger statsrådet. Men det gör det
              visst. Det är en ny trend sedan sekelskiftet. Även om det skedde
              rationaliseringar på 1990-talet är det en ny trend som äger rum
              sedan sekelskiftet.
            </seg>
            <seg n="a7c52039">
              Sedan säger statsrådet att jag ensidigt fokuserar på de nya myndigheter
              som bildas och inte tar hänsyn till att myndigheter också läggs
              ned. Det gör jag visst. Sedan sekelskiftet har 50 myndigheter
              skapats i Sverige enligt Statskontorets beräkningar. 31 av dessa
              är helt nya. 19 av dessa hänger samman med att man har lagt ned
              och tagit bort gamla myndigheter.
            </seg>
            <seg n="fb0444e1">
              Sedan säger också statsrådet att det saknas tillförlitlig statistik.
              Men hur vet då statsrådet att antalet statliga myndigheter inte
              har ökat utan säger tvärtom att de har minskat, om det saknas
              tillförlitlig statistik?
            </seg>
            <seg n="657f5da3">
              Jag vill veta vad statsrådet tänker göra konkret. Nu säger statsrådet
              att det ska prövas hit och göras översyner dit. Varför inte göra
              någonting konkret? Jag lämnade ett antal förslag i min interpellation
              på konkreta åtgärder som kan vidtas, men dessa avfärdas utan någon
              egentlig argumentation. Vad tänker statsrådet göra konkret för
              att på riktigt allvar ta en kamp mot myndighetsexpansionen?
            </seg>
          </u>
          <note type="speaker" n="5f1b1646">
            Anf. 103 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-33" n="a05d2559">
            <seg n="679c914d">
              Fru talman! Först och främst kan man konstatera när det gäller
              antalet myndigheter och utvecklingen på området att det är svårt
              att säga exakt en linje där ett antal ska bort eller till och
              med peka ut någon. I debatten den senaste tiden har man försökt
              att få ett slags genomlysning av vilka myndigheter som ska tas
              bort. Några har pekat på att den och den ska bort. Samtidigt kan
              man se i hela samhällsprocessen att när det dyker upp en fråga
              som ska ha sin lösning, tillsyn, medborgarintresse, och ett intresse
              från inte minst Sveriges riksdag, är hanteringen från regeringens
              sida att det är en myndighet som har frågan.
            </seg>
            <seg n="896c404c">
              Det är initiativrikt och kraftfullt. I budgetpropositionen säger
              regeringen att det är en grannlaga uppgift att bilda nya myndigheter.
              Det här har tillkommit innan jag blev statsråd, men jag har ingen
              annan inriktning än att jag med kraft kommer att följa upp denna
              fråga när nya myndigheter ska diskuteras. Det finns inget självändamål
              från regeringens sida att expandera antalet myndigheter. Allt
              hänger samman med de krav som ställs på samhällsapparaten att
              leva upp till de mål som finns att ge allmänheten service.
            </seg>
            <seg n="05935e89">
              Sedan var det frågan om statistiken. Jag har försökt att tränga
              igenom detta. Det har varit en del uppgifter i medierna. Det är
              svårt att analysera var sanningen går. Det finns olika uppgifter
              på området. En uppgift som Statskontoret har är minskningen av
              antalet myndigheter från 1990 och framåt. Det torde i allra högsta
              grad vara korrekta siffror. Det beror också på vilka nivåer man
              räknar med, det vill säga de rent statliga som lämnar in bokslut
              eller om man räknar in de lokala och regionala myndigheterna också.
              Det ger en komplex och svårgenomtränglig bild.
            </seg>
            <seg n="fe55ce3e">
              Jag vill för att kunna debattera denna fråga ordentligt ha ett
              bättre underlagsmaterial. Jag tycker inte det underlagsmaterial
              som finns i dag är tillfredsställande för att kunna föra en ordentlig
              debatt. Det är därför jag har tagit initiativ till att begära
              av Statskontoret att vi får en bättre och löpande statistik på
              de olika myndigheterna, vad de sysslar med och vad de är för typ
              av myndighet, så att vi åtminstone debatterar samma sak. Jag har
              upplevt att det inte har varit så den senaste tiden. Det har funnits
              många uppgifter som har hängt i luften.
            </seg>
            <seg n="48215b26">
              Om vi tittar på administrationen från början av 1990-talet ser
              vi att antalet anställda i Myndighets-Sverige har minskat ganska
              radikalt. Det är en halvering. Det är en verksamhet som har varit
              satt under lupp. Vi har kunnat följa i de olika budgetpropositionerna
              de krav på rationaliseringar som har ställts på statlig verksamhet.
              Vi har sett att krav har ställts på myndigheterna att bli effektivare,
              det vill säga att få ut så mycket som möjligt av skattebetalarnas
              pengar i effektivt arbete. Det är vad allt går ut på. Någon annan
              inriktning har inte jag när det gäller denna verksamhet.
            </seg>
          </u>
          <note type="speaker" n="24d928a2">
            Anf. 104 TOBIAS KRANTZ (fp):
          </note>
          <u who="tobias_krantz_56c063" xml:id="i-8d743ec8eadd2b29-1" n="f401030c">
            <seg n="2e4b3f5a">
              Fru talman! Jag tänker naturligtvis inte hindra statsrådet att
              inhämta ytterligare information. Jag tycker i och för sig att
              den information som redan i dag finns räcker. Det är lite egendomligt
              att statsrådet här i talarstolen och också tidigare i medierna
              är så kategorisk. Han säger att antalet myndigheter inte har ökat
              och säger samtidigt att det saknas tillförlitlig statistik. Det
              resonemanget går inte riktigt ihop.
            </seg>
            <seg n="510d7890">
              Jag väljer att lita på de uppgifter som Statskontoret har tagit
              fram. Antalet myndigheter har ökat med 17 % sedan sekelskiftet,
              och ett antal nya myndigheter är på gång. Det är en oroväckande
              utveckling. Framför allt skapas alltfler små myndigheter.
            </seg>
            <seg n="c3a2d67d">
              Varför har det blivit så här? Varför expanderar nu Myndighets-Sverige
              så kraftigt? Varför är det högkonjunktur i Myndighets-Sverige
              när många företag och enskilda känner att det är rätt tufft ekonomiskt?
            </seg>
            <seg n="5c8667b4">
              Jag tror att det finns flera anledningar till detta. Ett skäl
              hänger samman med regeringens utnämningspolitik. Det handlar om
              att ibland skapa nya fina toppjobb till lojala partikamrater eller
              till personer från samarbetspartier som har uppträtt lojalt mot
              regeringens politik.
            </seg>
            <seg n="6460066f">
              Ett exempel är den nya djurskyddsmyndigheten som inrättats. Jag
              misstänker att det bara råkade bli så att den som utredde att
              det skulle bli en djurskyddsmyndighet också så småningom blev
              chef för denna djurskyddsmyndighet, Matz Hammarström, miljöpartist.
            </seg>
            <seg n="c91edcbb">
              Det andra var Sven-Erik Österberg inne på. Det handlar om att
              visa politisk handlingskraft. Vi har ett integrationsverk i dag.
              Vad är det ett uttryck för egentligen annat än att regeringen
              saknar integrationspolitik? Regeringen vet inte vad den ska göra
              inom integrationspolitiken, alltså har vi ett integrationsverk.
            </seg>
            <seg n="0c58b104">
              Regeringen vet inte heller vad den ska göra inom glesbygdspolitiken,
              alltså finns det ett glesbygdsverk. Regeringen vet inte heller
              vad regeringen ska göra inom EU-politiken, alltså planerar nu
              Sven-Erik Österbergs partikamrater att inrätta en ny myndighet
              för fördelning av information i EU-frågor.
            </seg>
            <seg n="f54acea3">
              Vi måste ta krafttag mot detta. Vi behöver sätta ett tak för
              antalet statliga myndigheter. Vi har 234 i dag, och det räcker.
              Vi behöver införa en solnedgångsparagraf som innebär att myndigheter
              fortlöpande prövas. Varför ska den naturliga utgångspunkten vara
              att en myndighet som inrättas ska få fortleva i all oändlighet?
            </seg>
            <seg n="0d10bb68">
              Borde det inte i stället vara så, om vi har respekt för skattebetalarnas
              pengar, att vi säger: Vi inrättar en myndighet och om det är så
              att vi inte kan se att det finns tillräckliga motiv avvecklas
              den inom fem år, exempelvis? Vi ska förstås också rationalisera
              de myndigheter som finns.
            </seg>
            <seg n="508b0bf4">
              Jag tycker att statsrådet här visar på en rätt stor naivitet
              när han säger att vi i den löpande budgetprövningen och den löpande
              behandlingen i Regeringskansliet klarar av att göra den här typen
              av åtaganden och klarar av att pröva om myndigheter verkligen
              behövs. Det låter bra, men praktiken de senaste åren visar tvärtom,
              Sven-Erik Österberg.
            </seg>
            <seg n="7fc15e4b">
              Bör vi inte likt Odysseus som lockades av sirenerna när han åkte
              omkring på de vida haven surra oss vid masten? Vi måste göra ett
              åtagande mot medborgarna i landet och säga: Det räcker med 234
              myndigheter, inte en myndighet till. Om det är så att vi vill
              inrätta en ny myndigheter och förändra myndighetsstrukturen får
              vi ta och avveckla en gammal myndighet. Det kan inte vara så att
              ett land som Sverige måste ha en ständigt svällande myndighetsbyråkrati.
            </seg>
            <seg n="8405e0a6">
              Jag efterlyser återigen konkreta åtgärder och vad statsrådet
              tänker göra, Sven-Erik Österberg. Det finns ett lackmustest om
              regeringen menar allvar med att hålla kontroll på myndighetsutvecklingen.
              En statlig utredning föreslog i somras att en ny myndighet ska
              inrättas för att informera medborgarna om Europafrågor. Tänker
              Sven-Erik Österberg säga nej till denna myndighet som ett led
              i den myndighetsexpansion som i dag äger rum?
            </seg>
          </u>
          <note type="speaker" n="750910f7">
            Anf. 105 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-34" n="a05d2559">
            <seg n="82372549">
              Fru talman! I det sista frågan kan man inte vara så kategorisk.
              Den måste vägas in i sin helhet. Tobias Krantz gör det ganska
              enkelt för sig i debatten. Det enda syftet från Krantz sida är
              att se till att myndigheterna blir färre. Det är målsättningen.
            </seg>
            <seg n="40c65558">
              Jag kan hålla med om att jag inte har någon vilja att myndigheter
              ska bli fler bara för myndigheternas egen skull eller för någon
              annans skull. Som tillhörande regeringen har jag också ansvar
              för att det myndigheterna gör också fungerar och att de uppgifter
              de har kan verkställas gentemot dem de ytterst är satta att tjäna,
              det vill säga det svenska folket.
            </seg>
            <seg n="61053ec9">
              Det finns en mening med varför vi har en myndighet. Då kan man
              inte vara så kategorisk och så pass enkel i sitt debattinlägg
              som Tobias Krantz ändå är här. Frågan är lite mer komplicerad
              än så.
            </seg>
            <seg n="1dcbb002">
              Jag vill protestera å det allra kraftigaste mot att man inrättar
              myndigheter för att ge politiker eller någon annan något slags
              gratifikation. Det är en lögn som är farlig att driva i ett demokratiskt
              samhälle. Det är precis sådant som genomsyrar politiken och sänker
              förtroendet för oss alla som finns i verksamheten.
            </seg>
            <seg n="4f28eba7">
              Jag har tittat på en siffra. Knappt 30 % av myndighetschefer
              har någon form av politisk bakgrund. De andra har en annan bakgrund.
              Jag tycker att det är en ganska bra mix av chefer inom den statliga
              förvaltningen. Man tar vara på olika kompetens sett till vilka
              erfarenheter som funnits i samhällsarbetet.
            </seg>
            <seg n="350ff995">
              Det finns de som driver att politiker aldrig ska ha något sådant
              uppdrag. Jag tycker att det finns en kompetens i politikerledet
              som kan användas på ett klokt sätt om man har bra uppgifter som
              också politiker kan sköta. Det är också någonting som man kan
              slå vakt om.
            </seg>
            <seg n="666134ce">
              Jag vill på det bestämdaste protestera mot att man inrättar myndigheter
              för att ge någon jobb. Det är en farlig del i debatten som vi
              ska vara lite försiktiga med.
            </seg>
            <seg n="1b8cb12d">
              Den andra delen gällde att myndigheter skulle tas fram för att
              man inte klarar uppgifter. Det är också ett påstående som faller
              ganska platt till marken i det här läget. Det finns oftast en
              struktur, en inriktning och en efterfrågan på saker som skulle
              behöva göras. Det är också ett skäl till att myndigheter har bildats.
            </seg>
            <seg n="5cbf1c05">
              När det sedan gäller EU-myndigheten ska jag sätta mig in i frågan.
              Jag har inte hunnit titta på den under den korta tid som jag har
              varit statsråd. Jag vill försäkra Tobias Krantz att det från min
              sida inte finns någon annan inriktning än att vi ska ha ett så
              effektivt myndighetssystem som möjligt. Vi ska använda skattebetalarnas
              pengar så effektivt som möjligt så att de på bästa sätt kommer
              skattebetalarna till nytta. Det är vad myndigheterna ska göra.
            </seg>
            <seg n="8f3d59a6">
              Vi har i budgetpropositionen pekat på att vi ska pröva det väldigt
              noga. Jag kan inte säga mer här än att vi ska pröva det väldigt
              noga. Det är så långt som man kan gå i debatten. Jag vill också
              ha en bättre statistik. Här blir vi varandra svaret skyldiga.
              Jag har uppgifter om att antalet myndigheter kraftigt har minskat
              från början av 90-talet fram till nu. Under en femtonårsperiod
              har det skett en förändring där det har blivit betydligt färre
              myndigheter. Samtidigt har också antalet statsanställda blivit
              betydligt färre.
            </seg>
            <seg n="35eaf3d5">
              Det tycker jag är en sak som man kan peka på. Sedan kan man välja
              ut enskilda år och visa att det har ökat. Det är mycket möjligt
              att man kan påvisa det i statistiken. Det är precis den statistiken
              som jag vill ha lite tydligare så att vi kan möta varandra på
              samma trappsteg i debatten vi för.
            </seg>
          </u>
          <note type="speaker" n="bf2d96f1">
            Anf. 106 TOBIAS KRANTZ (fp):
          </note>
          <u who="tobias_krantz_56c063" xml:id="i-8d743ec8eadd2b29-2" n="f401030c">
            <seg n="ce837da8">
              Fru talman! Återigen till statistiken. Det som är problemet med
              Sven-Erik Österberg är att han tillgodoräknar sig som en stor
              triumf för rationaliseringsarbetet inom statsförvaltningen om
              man har gjort en gigantisk centralisering inom en myndighet. Det
              intressanta är om regeringen vågar pröva om de centrala myndighetsfunktionerna
              verkligen behövs i form av en egen myndighet eller om de kan finnas
              i en redan existerande myndighet. Det är den intressanta frågan.
            </seg>
            <seg n="2c633f2e">
              Att regeringen har lyckats lägga ned länsskattemyndigheter, regionala
              polismyndigheter eller olika regementen, som regeringen för övrigt
              för närvarande är bra på, är inte den intressanta frågan. Den
              intressanta frågan är om man vågar ta ett grepp mot de centrala
              statliga myndigheter som finns i dag.
            </seg>
            <seg n="68df512b">
              Sedan kan vi ha en lång debatt om utnämningspolitiken. Den är
              viktig. Det är uppenbart så att vi på punkt efter punkt, område
              efter område, kan se en ökad politisering av den svenska statsförvaltningen.
              Vi ser alltfler politiskt tillsatta som är utredningsordförande,
              framför allt med socialdemokratisk bakgrund. Vi ser en massiv
              dominans av socialdemokrater som leder de statliga verken. Vi
              ser en massiv dominans av socialdemokrater som ledamöter i statliga
              bolagsstyrelser. Detta är fakta som inte går att springa ifrån.
            </seg>
            <seg n="9dd515f7">
              Sven-Erik Österberg är inne på frågan om myndigheternas uppgift
              och roll. Jag menar att myndigheternas uppgift och roll är att
              ägna sig åt klassisk myndighetsutövning och inte att ägna sig
              åt opinionsbildning och propagandaverksamhet. Väldigt många av
              de myndigheter som nu har bildats ägnar sig åt propaganda och
              PR-verksamhet.
            </seg>
            <seg n="1fd974c9">
              Integrationsverket har inga andra myndighetsuppgifter än att
              bedriva PR och information för integrationsfrågor, och inte Glesbygdsverket
              heller. Ändå finns de som myndigheter. Det beror på att politiker
              inte vågar ta sitt ansvar att bedriva opinionsbildning själva.
            </seg>
            <seg n="ec614963">
              Nu har Sven-Erik Österberg några sekunder kvar av sin talartid
              att svara på vad regeringen konkret tänker göra i frågan om EU-myndigheten.
            </seg>
          </u>
          <note type="speaker" n="9ae3bc3a">
            Anf. 107 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-35" n="a05d2559">
            <seg n="fc38bf70">
              Fru talman! EU-myndigheten och vad som händer där måste vi ha
              en beredning på, så den frågan kan jag inte svara kategoriskt
              på i dag. Då kör jag över all beredningsverksamhet som faktiskt
              ska ske.
            </seg>
            <seg n="21229d38">
              Frågan om opinionsbildning har varit uppe tidigare här. Jag tror
              att Tobias Krantz har debatterat med Gunnar Lund vid ett tidigare
              tillfälle. Den gången handlade det om Skatteverket och Naturvårdsverket.
              Jag tycker för min del att om Skatteverket informerar om svartjobb
              och sådant som drabbar ungdomar och retar en del politiker på
              den borgerliga sidan är det myndighetens uppgift att föra fram
              vad som händer. Det ingår i Skatteverkets del, detsamma när det
              gäller växthuseffekten och Naturvårdsverket. Det tycker jag inte
              är att politisera.
            </seg>
            <seg n="06ebaace">
              Jag vill återigen säga att jag inte tycker att det är någon politisering
              av myndighetsdelen. Vi har en bra sammansättning av bakgrund på
              olika myndighetschefer. Knappt 30 % har politisk bakgrund, alltså
              drygt 70 % har en annan bakgrund. Jag kan inte tycka att det är
              att man har gått för långt på något sätt.
            </seg>
            <seg n="6acbd8d2">
              Däremot säger jag som tidigare när det gäller hela den här delen
              att det inte finns någon annan inriktning från min sida och regeringens
              sida än att vi mycket noga ska pröva när myndigheter skapas om
              de behövs eller om andra delar kan ha det. Det är i och för sig
              sant att det har slagits ihop myndigheter från 90-talet, att man
              har gjort en myndighet av flera myndigheter. Det är en förklaring
              till den minskning som är. Men då vill jag också peka på att antalet
              anställda inom staten har minskat ganska ordentligt under den
              här perioden. Där har det också skett en effektivisering. Återigen,
              i budgetpropositioner och budgetbeslut som har tagits har det
              lagts effektiviseringskrav på den statliga förvaltningen, ganska
              tufft under många år, kanske till och med för tufft. Det säger
              en del. Men det får vi återkomma till. Jag tycker ändå att vi
              har varit beslutföra i den frågan.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="08e29a54">
            14 § Svar på interpellation 2004/05:91 om regeringens ansvar
            för e-demokrati
          </note>
          <note type="speaker" n="cc7bf0da">
            Anf. 108 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-36" n="a05d2559">
            <seg n="2f481b61">
              Fru talman! Johnny Gylling har frågat dåvarande statsrådet Gunnar
              Lund om vilka åtgärder han avser att vidta för att påskynda utvecklingen
              av 24-timmarsmyndigheten, utveckla IT i folkets tjänst och bekämpa
              de negativa sidorna av Internet. Efter regeringsombildningen är
              arbetet inom regeringen så fördelat att det är jag som ska svara
              på interpellationen.
            </seg>
            <seg n="383c90a3">
              Frågan om 24-timmarsmyndigheten ligger inom ramen för mitt ansvar
              för den statliga förvaltningspolitiken. De andra frågorna handlar
              mera om regeringens samlade IT-politik och berör flera andra statsråds
              ansvarsområden.
            </seg>
            <seg n="fd3d98e3">
              När det gäller 24-timmarsmyndigheten har regeringen i budgetpropositionen
              för 2005 redovisat de åtgärder som under det senaste året vidtagits
              för att ytterligare påskynda utvecklingen.
            </seg>
            <seg n="772e3637">
              En delegation för utveckling av offentliga e-tjänster har inrättats.
              Delegationen ska driva på utvecklingen av e-tjänster i syfte att
              förbättra och effektivisera offentlig verksamhet, öka tillgängligheten
              till viktig samhällsservice, underlätta medborgarnas insyn och
              delaktighet och bidra till näringslivets konkurrenskraft. Delegationen
              ska också pröva nya vägar att öka samverkan mellan stat, kommun
              och landsting samt mellan offentlig sektor och övriga aktörer.
              I budgetpropositionen för 2005 föreslår regeringen att 8 miljoner
              kronor avsätts för delegationens främjande arbete.
            </seg>
            <seg n="3ab76ad1">
              En nämnd för elektronisk förvaltning har inrättats med uppgift
              att stödja utvecklingen av ett säkert och effektivt elektroniskt
              informationsutbyte mellan myndigheterna och i deras kontakter
              med medborgare och företag. Nämnden ska besluta om standarder
              och andra gemensamma riktlinjer för det elektroniska informationsutbytet.
              Den har möjlighet att utfärda såväl bindande föreskrifter som
              rekommendationer i form av riktlinjer och vägledningar.
            </seg>
            <seg n="e711713d">
              En översyn av formkrav i lagar och förordningar pågår inom Regeringskansliet
              i syfte att undanröja onödiga hinder för elektronisk kommunikation
              och ärendehantering. Med formkrav menas exempelvis att en framställan
              ska vara skriftlig och egenhändigt undertecknad. Det innebär att
              lagstiftningen i vissa fall behöver anpassas för att möjliggöra
              elektroniska myndighetskontakter.
            </seg>
            <seg n="ee817677">
              Informationstekniken gör det möjligt att utforma nya servicelösningar
              och organisationsformer i den offentliga verksamheten. Regeringen
              har därför uppdragit åt Arbetsmarknadsstyrelsen, Centrala Studiestödsnämnden,
              Riksförsäkringsverket, Skatteverket, Tullverket och Statskontoret
              att gemensamt utveckla och pröva nya former för lokal service-
              och produktionssamverkan. Arbetet genomförs i regionala samverkansprojekt
              inom Skåne, Västra Götalands, Västerbottens och Norrbottens län.
            </seg>
            <seg n="df94eb12">
              Slutligen har Statskontoret tidigare under hösten fått i uppdrag
              att utarbeta ett system för återkommande uppföljning av arbetet
              med 24-timmarsmyndigheten utifrån de mål som regeringen fastlagt.
              Syftet är att få en bättre bild av effekterna och nyttan av de
              satsningar som görs och att ge vägledning för det fortsatta arbetet.
            </seg>
            <seg n="c875f4c7">
              Jag tycker att detta visar att regeringen har vidtagit en rad
              åtgärder för att ytterligare stödja och stimulera utvecklingen
              av 24-timmarsmyndigheten. Det är myndigheterna själva som bäst
              vet vad som krävs för att effektivisera verksamheten och förbättra
              servicen. Den svenska förvaltningsmodellen med decentraliserat
              verksamhetsansvar bör självfallet gälla även på detta område.
              Samtidigt krävs gemensamma insatser för att få till stånd en ökad
              samverkan och en fungerande elektronisk kommunikation mellan olika
              myndigheter i syfte att förenkla och förbättra kontakterna med
              medborgare och företag.
            </seg>
            <seg n="d3da1196">
              Det är också viktigt att understryka att utvecklingen av 24-timmarsmyndigheten
              inte bara handlar om att tillhandahålla olika samhällstjänster
              elektroniskt. Det handlar i hög grad också om en ökad öppenhet
              och en bättre insyn i den offentliga verksamheten. Vad vi står
              inför är i själva verket djupgående förändringar i den offentliga
              verksamhetens organisations- och arbetsformer för att möta kraven
              på medborgarfokus och samverkan. För att åstadkomma detta krävs
              ett långsiktigt och uthålligt utvecklingsarbete på alla nivåer.
            </seg>
            <seg n="59322cd6">
              Vi vill skapa ett informationssamhälle för alla, och Sverige
              är ett av de ledande länderna när det gäller användningen av persondatorer
              och Internet. I den offentliga verksamheten ställs särskilda krav
              på att information och service ska vara tillgänglig för alla och
              att inga grupper får utestängas därför att de inte kan eller vill
              utnyttja den nya tekniken. Att myndighetskontakter kan ske genom
              flera kanaler och anpassas till olika människors behov och förutsättningar
              är en viktig demokratifråga.
            </seg>
          </u>
          <note type="speaker" n="d9c0c974">
            Anf. 109 JOHNNY GYLLING (kd):
          </note>
          <u who="johnny_gylling_252152" xml:id="i-9f8630e4c7e11019-0" n="ba825a7b">
            <seg n="717be877">
              Fru talman! Jag får tacka ministern för svaret. Jag hade ställt
              tre frågor som alla kan inrymmas i begreppet e-demokrati. Men
              jag får väl acceptera att regeringen har delat upp ansvaret på
              det här sättet. Ministern säger att de andra frågorna hör till
              regeringens samlade IT-politik. Då får jag be ministern ta med
              sig till regeringen att vi skulle vilja veta vilken minister som
              har ansvaret för den samlade IT-politiken.
            </seg>
            <seg n="dcc1f385">
              E-demokrati är ju ett viktigt verktyg för att förbättra demokratin
              i samhället. Det är att använda elektroniska tjänster för att
              göra myndigheterna tillgängliga dygnet runt. Vi får i dag begränsa
              debatten till 24-timmarsmyndigheten.
            </seg>
            <seg n="0bbc0632">
              Jag förnekar inte att det händer saker just nu med 24-timmarsmyndigheten.
              I ministerns svar redogörs för olika arbetsgrupper och olika arbeten
              för att undanröja hinder för elektronisk kommunikation. Det är
              mycket bra, och detta bör fortgå med all kraft. Allting syftar
              ju till en nytta för medborgarna.
            </seg>
            <seg n="5f7a5670">
              Däremot får man nog vara detektiv av Sherlock Holmes klass för
              att hitta minsta spår av självkritik i ministerns svar. Regeringen
              har fått mycket skarp kritik för att det här arbetet har gått
              långsamt, för att man har haft dålig styrning och för att man
              inte har lyckats få myndigheten att samordna sig. Jag vet att
              ministern är ny på sin post och naturligtvis ska ha en tid på
              sig att komma in i arbetet. Det är dock regeringen i sin helhet
              som har ansvar för det här arbetet.
            </seg>
            <seg n="8d15d00d">
              Låt mig gå in på kritiken för att höra vad ministern säger om
              Riksrevisionens rapport som kom i juni månad det här året. Där
              skriver man i ett pressmeddelande: Granskningen visar att regeringen
              har valt att låta myndigheterna agera mycket självständigt beträffande
              vilka elektroniska tjänster som ska utvecklas. Regeringen har
              i stället satsat på generellt stöd åt myndigheterna. Riksrevisionens
              granskning visar att det finns problem som hotar reformens syften,
              säger riksrevisor Kjell Larsson.
            </seg>
            <seg n="fa495663">
              Längre ned i pressmeddelandet skriver man: Riksrevisionen rekommenderar
              att regeringen tydligt anger vilka e-tjänster som myndigheterna
              ska prioritera, skapar bättre legala förutsättningar för myndigheternas
              arbete med e-förvaltning samt förbättrar sin information till
              riksdagen om hur reformarbetet utvecklas och vilka konkreta resultat
              som uppnåtts.
            </seg>
            <seg n="099df5ce">
              Det är alltså ganska skarp kritik som regeringen har fått för
              några månader sedan. Reformerna har fått begränsat genomslag,
              säger man. Det finns allvarliga brister. De tjänster som utvecklats
              har ofta varit enbart till förmån för myndigheten själv, för att
              denna ska spara tid och resurser, i stället för att fokusera på
              och i första hand vara till nytta för medborgarna.
            </seg>
            <seg n="5897df69">
              Därför måste jag fråga ministern: Vad anser egentligen ministern
              om den här kritiken? Hur ska ministern se till att man inte försämrar
              de traditionella tjänsterna hos myndigheterna när man nu rationaliserar
              med elektroniska tjänster?
            </seg>
          </u>
          <note type="speaker" n="d2c81489">
            Anf. 110 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-37" n="a05d2559">
            <seg n="d71ea713">
              Fru talman! Den svenska förvaltningsmodellen med decentraliserat
              verksamhetsansvar bör självfallet gälla också på det här området.
              Där har vi en tradition som jag tycker det finns anledning att
              slå vakt om. Ytterst är det myndigheterna själva som styr över
              sin verksamhet och hur man här går fram därmed dock inte sagt
              att det inte finns ett övergripande intresse av att se till att
              detta fungerar på bredden, så att säga.
            </seg>
            <seg n="cb0e2658">
              När det gäller Riksrevisionen har jag under den korta tid jag
              varit statsråd konstaterat att man i sin rapport pekar på just
              detta, och det är nog så att det finns substans i kritiken. Nu
              kan man alltid förklara detta med att myndigheter också har ont
              om pengar. Det man har störst intresse av att åtgärda på den elektroniska
              sidan när man rationaliserar är naturligtvis först det som gagnar
              myndigheten själv, det man kan spara pengar på i ett kärvt budgetläge.
              Det kan man ha förståelse för men kanske inte i förlängningen
              acceptera när det gäller 24-timmarsmyndigheten. Där ligger det
              ju i uppdraget att ytterst gagna medborgarna i det svenska samhället
              och se till att den information som finns också blir tillgänglig
              på ett bra sätt.
            </seg>
            <seg n="29ef52b2">
              Vi har vidtagit, som jag redovisade tidigare, en rad åtgärder
              för att stödja och stimulera utvecklingen av 24-timmarsmyndigheten.
              Sedan är det som sagt myndigheterna själva som bäst vet vad som
              krävs för att effektivisera den egna verksamheten och förbättra
              servicen till medborgare och företag.
            </seg>
            <seg n="fce50756">
              Det finns också ett uppdrag till Statskontoret om återkommande
              uppföljningar och utvärderingar, vilket kommer att ge regeringen
              bättre underlag för att kunna vidta nödvändiga åtgärder framgent
              och också hålla riksdagen informerad om den utveckling som efterfrågas
              av interpellanten.
            </seg>
            <seg n="bb941dfc">
              Sedan vill jag understryka att utvecklandet av 24-timmarsmyndigheten
              inte bara handlar om att tillhandahålla olika samhällstjänster
              elektroniskt. Det handlar i hög grad också om en ökad öppenhet
              och en bättre insyn i den offentliga verksamheten. Vi står faktiskt
              i själva verket inför en rad djupgående förändringar i den offentliga
              verksamhetens organisation och arbetsformer för att möta kraven
              på medborgarfokus och samverkan.
            </seg>
            <seg n="39320ac3">
              När det gäller kritiken från Riksrevisionen kommer denna som
              sagt att behandlas. Vi kommer att ta del av den i högsta grad
              och se vad man kan göra. Som jag redovisade i mitt huvudsvar finns
              det en rad olika åtgärder som är på gång.
            </seg>
            <seg n="3c482984">
              Jag har genom pressklipp och så vidare kunnat ta del av vad som
              har sagts om 24-timmarsmyndigheten. Jag tycker ändå att det på
              senare tid har varit en viss försoning vid tanken hos flera aktörer
              som klivit fram. Senast var det kanske bankerna som pekade på
              att det tar tid, och kanske ska det också ta tid, om det ska utvecklas
              i en sådan takt att man får det bästa resultatet.
            </seg>
            <seg n="a02e2cd5">
              Det finns många intressen och ingångar i detta med 24-timmarsmyndigheten,
              alltifrån sådana som vill leverera utrustning så snabbt som möjligt
              och finns på den marknaden till andra aktörer och andra intressen.
              För statsförvaltningen och regeringen är det viktigaste att vi
              får en information och ett utbyte gentemot svenska folket, att
              man på ett så tydligt och smidigt sätt som möjligt kan ta del
              av och använda de här tjänsterna.
            </seg>
            <seg n="7c95958a">
              Det här är ganska komplicerat, som vi alla känner till. I vissa
              fall krävs det också en del lagändringar för att kunna övergå
              till elektronisk verksamhet. Detta är dock ett arbete som fortsätter,
              och jag har ingen annan inriktning än att jag ska driva detta
              starkt framåt. Det här är en väldigt viktig del i utvecklingen
              av den svenska statsförvaltningen.
            </seg>
          </u>
          <note type="speaker" n="64db014a">
            Anf. 111 JOHNNY GYLLING (kd):
          </note>
          <u who="johnny_gylling_252152" xml:id="i-9f8630e4c7e11019-1" n="ba825a7b">
            <seg n="03c65d5c">
              Fru talman! Det tar tid att utveckla 24-timmarsmyndigheten och
              de här tjänsterna, säger Sven-Erik Österberg. Det är bara att
              hålla med: Det tar tid. Det tar alldeles för lång tid.
            </seg>
            <seg n="c7ef8752">
              Det här arbetet har ju inte börjat nu. Det har hållit på i flera
              år. Regeringen har tidigare haft väldigt höga ambitioner och också
              fått gehör här i riksdagen för visionen att Sverige ska vara ett
              ledande IT-land och ett land där alla kan få del av de här tjänsterna.
              Sedan har dock åren rullat på. Regeringen bör som sagt ta åt sig
              kritiken för att det saknas tydlig ledning och samordning av myndigheterna.
            </seg>
            <seg n="ade91d35">
              Låt mig ta upp en annan kritik som mer kommer inifrån verksamheten.
              Ordföranden i den så kallade 24-timmarsdelegation som regeringen
              har tillsatt, Eva Fernvall, säger i en artikel i tidningen Gränssnittet
              att hon är otålig och tycker att utvecklingen går alltför sakta.
              Hon säger också att hon saknar en politisk vision om vilket samhälle
              24-timmarsmyndigheten ska fungera i. Om det hade funnits en tydligare
              målbild är jag övertygad om att det skulle stimulera och påskynda
              processen, säger Eva Fernvall.
            </seg>
            <seg n="3e1a187f">
              Det är alltså hon som ansvarar för regeringens delegation för
              att jobba med de här frågorna.
            </seg>
            <seg n="020619fc">
              Hon säger också att hon förvånas över att det fortfarande finns
              människor som inte har förstått fördelarna med 24-timmarsmyndigheten.
              Det händer att människor frågar om det verkligen är tänkt att
              man ska jobba 24 timmar per dygn.
            </seg>
            <seg n="f6494ed5">
              Tydligen är det inte bara människor som Eva Fernvall möter som
              har missuppfattat vad detta med 24-timmarsmyndigheten egentligen
              handlar om. Jag vill uppmärksamma ministern på ett uttalande av
              en myndighetschef, generaldirektör Kenth Pettersson vid Arbetsmiljöverket.
              I en artikel i Dagens Nyheter den 21 oktober 2003 diskuterade
              man problemet med att nattarbete är skadligt för hälsan. Då säger
              Kenth Pettersson: Riksdag och regering talar ju om det önskvärda
              med 24-timmarsmyndigheter, vilket kommer att kräva att fler jobbar
              natt vilket i sin tur för med sig krav på nattlig barnomsorg.
              Han tycker att det finns all anledning att vara försiktig och
              inte öppna alla dammluckorna.
            </seg>
            <seg n="2836d1f2">
              Detta finns att läsa i Dagens Nyheter. Det är visserligen ett
              år gammalt, men jag undrar hur en generaldirektör kan ha undgått
              att förstå poängen med 24-timmarsmyndigheten: att en myndighet
              ska upplevas som tillgänglig 24 timmar om dygnet, inte att det
              ska sitta personal och jobba på nätterna. Här har alltså regeringen
              en uppgift att utbilda sina generaldirektörer i vad detta egentligen
              handlar om.
            </seg>
            <seg n="7fc225ae">
              Fru talman! Jag vill ställa frågan till ministern, som nu har
              ansvaret att driva på: Hur tänker ministern poängtera, förklara
              och utbilda de ansvariga myndighetscheferna i vad 24-timmarsmyndigheten
              egentligen handlar om?
            </seg>
          </u>
          <note type="speaker" n="bc4e8754">
            Anf. 112 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-38" n="a05d2559">
            <seg n="95f88026">
              Fru talman! Innan jag går in på polemiken i de delarna vill jag
              konstatera, vilket vi inte har pratat om i dag, att det finns
              en rad olika myndigheter som har kommit väldigt långt med detta
              och som fungerar väldigt väl som goda exempel. Ett sätt att gå
              vidare är ju att peka på de goda exemplen och att stimulera de
              myndigheter som inte har kommit lika långt att ta del av dessa
              exempel på hur man kan utveckla sin myndighet. Jag tänker bland
              annat på Skatteverket, som här har en väl utvecklad struktur av
              det slag vi vill se. Deklarerar vi, vilket jag gjorde för en tid
              sedan eller ganska länge sedan, tiden går fort och det fattas
              en blankett kan vi dra ut den själva via Internet. Likaså har
              Fordonsregistret en alldeles ypperlig service. När man vill ställa
              av eller ställa på ett fordon och så vidare får man omedelbart
              kontakt med registret. Det är goda exempel där 24-timmarsmyndigheten
              fungerar på det sätt som är tänkt.
            </seg>
            <seg n="686e9804">
              När det sedan gäller vad enskilda generaldirektörer har uttryckt
              och sådant tänker jag inte svara på det. Frågan kan väl ställas
              till dem själva när de har uttryckt sig på det sättet. Vad vi
              kan konstatera är att man fortsatt måste diskutera och informera
              om den fortsatta utvecklingen på området och hur viktigt det är
              att ta del i detta.
            </seg>
            <seg n="2103f49c">
              Det jag skulle kunna önska och det jag också ska titta närmare
              på tiden har varit för kort för det är något som alltid inträffar
              när det handlar om utveckling. Om vi går tillbaka till Riksrevisionens
              kritik kan vi se att man pekade på att myndigheter har varit väldigt
              duktiga på att utveckla den elektroniska sidan när det har gagnat
              den egna budgeten. Det är en kritik de förde fram. Det föranleder
              naturligtvis att man tydligare fokuserar på ekonomiska morötter
              i systemet så att det lönar sig för myndigheter att också utveckla
              den elektroniska sidan. Det är en del som jag faktiskt skulle
              vilja titta närmare på och utveckla i det fortsatta jobbet, en
              ordentlig morot, en ordentlig stimulans för att också bli bättre
              på det område som gäller.
            </seg>
            <seg n="c4e703c3">
              Till sist vill jag säga att ordföranden i den delegation som
              Johnny Gylling nämnde står på min lista över dem jag kommer att
              träffa, och jag kommer att diskutera ordentligt med henne. Jag
              har också sett uttalandet i den delen tidigare, men jag kommer
              naturligtvis att diskutera med henne om hennes uppdrag, vad hon
              ser för bekymmer framgent och så vidare och vilka möjligheter
              som finns så att vi också ser att det arbetet kan fortlöpa på
              ett effektivt och rationellt sätt.
            </seg>
          </u>
          <note type="speaker" n="6b7a4d96">
            Anf. 113 JOHNNY GYLLING (kd):
          </note>
          <u who="johnny_gylling_252152" xml:id="i-9f8630e4c7e11019-2" n="ba825a7b">
            <seg n="98c66a79">
              Herr talman! När det gäller att träffa Eva Fernvall är det en
              annan minister som har hunnit först, nämligen Ulrica Messing.
              Man kan läsa i Arbetarbladet den 21 september i år att Ulrica
              Messing skriver en form av dagbok om sitt jobb som minister. Där
              skriver hon så här:
            </seg>
            <seg n="296f7946">
              Har möte med Eva Fernvall som kritiserat regeringen för att vara
              passiv i IT-arbetet. Nu backar hon från de tuffa citaten och vi
              har en bra diskussion.
            </seg>
            <seg n="73fced72">
              Jag hoppas verkligen inte att det är den här typen av dialog
              som ministern tänker ägna sig åt utan att han tar till sig den
              kritik som faktiskt finns och inte kör över den.
            </seg>
            <seg n="4eab3893">
              När det gäller det jag sade tidigare om enskilda generaldirektörer
              som inte har skaffat sig kunskap om 24-timmarsmyndigheten måste
              det ändå ligga i regeringens ansvar att utbilda sådana chefer
              så att de tar till sig budskapet att utveckla sin egen myndighet
              så att den finns tillgänglig dygnet runt så långt som det är möjligt.
            </seg>
            <seg n="ebe34a16">
              Det är riktigt, som ministern säger, att vi har goda exempel
              på det här området. Skatteverket är ett bra föredöme på flera
              sätt. Vägverket har också börjat skaffa fram bra informationstjänster.
              Men det finns väldigt mycket kvar att göra. Allting måste fokusera
              på nyttan för den enskilda medborgaren, för företagaren och för
              den enskilda människan i samhället.
            </seg>
            <seg n="a65e7f84">
              Jag hoppas att ministern tar till sig att det finns kritik och
              att det finns mycket att vinna på att utveckla 24-timmarsmyndigheten
              i framtiden.
            </seg>
          </u>
          <note type="speaker" n="6c33f272">
            Anf. 114 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-39" n="a05d2559">
            <seg n="83b932df">
              Herr talman! Det är klart att jag även är intresserad av vad
              de uttalanden som har gjorts av ordföranden i den här delegationen
              står för. Jag har läst och konstaterat vad som sagts. Om de hindren
              består är vad vårt samtal kommer att handla om. Det är ju viktigt
              för mig att utröna vad som gäller på det området eftersom det
              också har varit en del av den offentliga debatten.
            </seg>
            <seg n="053e94a4">
              När det sedan gäller skillnaden mellan uppgifterna brukar vi
              enkelt säga att Ulrica Messing har hand om ledningar och hårdvara
              och det som jag ansvarar för i fallet 24-timmarsmyndigheten är
              faktiskt vad som kommer ur burkarna. Där har vi dragit en linje.
              Det betyder inte att vi inte ska prata med varandra. Det är naturligtvis
              väldigt viktigt att vi har kontakt eftersom det finns ett klart
              samband mellan de olika delarna i själva den fråga som berör 24-timmarsmyndigheten.
            </seg>
            <seg n="79ae18a8">
              Jag har naturligtvis så här långt tagit del av en del av det
              som har lämnats in om hela den här myndigheten. Jag har konstaterat
              att det finns en del bekymmer. Jag ser också att det finns ganska
              stora möjligheter att gå framåt. Jag tror att vi med en bra inriktning
              också kan få en fortsatt bra utveckling av 24-timmarsmyndigheten
              så att vi når det mål som här gäller, att ge bra information och
              bra service till svenska folket på det här området. Det är i varje
              fall min stora ambition.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="63851d3f">
            15 § Svar på interpellation 2004/05:94 om kommunernas självbestämmande
          </note>
          <note type="speaker" n="26ba020a">
            Anf. 115 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-40" n="a05d2559">
            <seg n="bca81699">
              Herr talman! Rigmor Stenmark har frågat mig vilka åtgärder jag
              är beredd att vidta för att stärka såväl enskilda individers som
              kommuners självbestämmande.
            </seg>
            <seg n="604f5894">
              Den kommunala självstyrelsen är en omistlig del av den svenska
              folkstyrelsen. Den kommunala självstyrelsen engagerar medborgarna
              och ger dem inflytande och ansvar över hur den offentliga makten
              utövas. Närheten mellan medborgare och beslutsfattare leder till
              att besluten, verksamheterna och välfärdstjänsterna anpassas till
              de lokala förutsättningarna vilket främjar effektivitet samt skapar
              mångfald och utveckling. Vidare underlättar närheten medborgarnas
              förståelse för gjorda prioriteringar och de beslut som måste fattas.
            </seg>
            <seg n="5f3bafeb">
              I ett internationellt perspektiv har Sverige en stark lokal självstyrelse.
              Den måste givetvis värnas. Från regeringens sida är det en ständigt
              pågående strävan att försöka undvika onödig detaljstyrning av
              den kommunala verksamheten. Regeringen framhåller i olika sammanhang
              den grundläggande principen att statsbidrag till kommuner och
              landsting ska ges i form av generella statsbidrag. Inom ramen
              för de generella statsbidragen har kommuner och landsting stort
              utrymme för självständiga prioriteringar. Det kan emellertid i
              vissa fall vara motiverat med särskilda satsningar. Sådana satsningar
              bör vara tidsbegränsade.
            </seg>
            <seg n="0fe01bc0">
              Jag vill dock understryka att i vårt land präglas förhållandena
              mellan kommunerna och statsmakterna, och därmed den kommunala
              självstyrelsen, av en helhetssyn. Staten, kommunerna och landstingen
              samverkar för att uppnå gemensamma samhälleliga mål. Uppgifts-
              och befogenhetsfördelningen mellan stat och kommun respektive
              landsting måste därför kunna ändras i takt med samhällsutvecklingen.
              Ytterst är det riksdagen som beslutar om utrymmet för den kommunala
              självstyrelsen. Detta har stöd i förarbetena till regeringsformen
              och är en av utgångspunkterna för Ansvarskommitténs uppdrag. En
              annan viktig premiss för kommitténs arbete är att bibehålla en
              långtgående kommunal självstyrelse inom ramen för ett starkt nationellt
              ansvar för likvärdig välfärd i hela landet.
            </seg>
            <seg n="866427bb">
              Regeringen lägger stor vikt vid åtgärder som syftar till att
              stärka människors möjligheter till självbestämmande. Ett av demokratipolitikens
              mål är att medborgarna ska ges bättre möjligheter till inflytande.
              I propositionen Demokrati för det nya seklet (prop. 2001/02:80)
              lämnas flera förslag som syftar till att stärka medborgarnas möjligheter
              till att delta och påverka den politiska processen. Kommunerna
              och landstingen har bland annat getts möjlighet att införa medborgerlig
              förslagsrätt och rätt att delegera beslut till så kallade självförvaltningsorgan.
              Kommuner och landsting ska också genom sina nämnder verka för
              att samråd sker med dem som brukar den kommunala servicen. Sådant
              samråd kan ske genom medborgarpaneler, medborgar-, pensionärs-
              och handikappråd med mera.
            </seg>
            <seg n="b28f215d">
              Regeringen följer också med stort intresse de initiativ som kommuner
              och landsting har tagit i syfte att underlätta och stimulera fler
              medborgare att delta i och påverka politiken. I skrivelsen Demokratipolitik
              (2003/04:110) redovisar regeringen hur den svenska demokratin
              utvecklas i förhållande till de demokratipolitiska målen för att
              värna och fördjupa folkstyrelsen.
            </seg>
            <seg n="f924eae0">
              Sammanfattningsvis är min bedömning att den kommunala självstyrelsen
              ska värnas men att den måste vägas mot andra samhälleliga värden.
              Under fortlöpande anpassning till nya förhållanden och bedömningar
              får ansvarsfördelningen mellan stat, kommun och landsting, även
              i framtiden, grundas på praktiska överväganden.
            </seg>
          </u>
          <note type="speaker" n="f7338599">
            Anf. 116 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-5" n="42465ac8">
            <seg n="c1acfb31">
              Herr talman! Tack statsrådet för möjligheten till debatt. Bakgrunden
              till min fråga till kommunministern är att jag läste en artikel
              i Dagens Samhälle där en intervju gjorts med statsrådet med anledning
              av utnämningen till kommunminister. Jag får gratulera till den
              utnämningen och önskar naturligtvis lycka till.
            </seg>
            <seg n="622cfb46">
              Det är dock fler än jag som har reagerat på de svar som ministern
              ger i den här tidningen. Det är inte alldeles säkert att allt
              som står i tidningar är absolut rätt återgivet, så jag tog chansen
              att ställa en direkt fråga. Dessvärre tycks det vara rätt återgivet,
              för av svaret jag får av kommunministern i dag kan jag se att
              ministern svarar lika undvikande på mina frågor om hur han vill
              stärka den kommunala självstyrelsen och stärka de enskilda kommunmedborgarna
              som han gör i intervjun.
            </seg>
            <seg n="982a9cad">
              Somliga skulle nog säga att det här svaret är ett riktigt politikersvar,
              inlindat. Tyvärr, får jag lov att säga.
            </seg>
            <seg n="3aea618f">
              Jag får inga raka besked, vilket jag beklagar. Statsrådet säger
              bland annat: I ett internationellt perspektiv har Sverige en stark
              lokal självstyrelse. Det låter ju bra, men det var inte det jag
              frågade om. Hur är det nationellt? Hur ser det ut i Sverige? För
              oss i Centerpartiet är den kommunala självstyrelsen något som
              vi absolut värnar.
            </seg>
            <seg n="ecbee01f">
              Sverige är ett avlångt land, indelat i 290 kommuner, där varje
              kommun skiljer sig från de övriga. Särskilt markant är skillnaden
              naturligtvis mellan syd och nord och mellan storstad och glesbygdskommuner.
              Jag vill påstå att många av våra kommuner dessutom fortfarande
              är alldeles för stora. Vi tror inte som ministern att vi ska ha
              färre kommuner utan snarare fler.
            </seg>
            <seg n="3b8579f2">
              Det är absolut nödvändigt att kommunerna får utvecklas som de
              själva önskar. Inte minst viktigt är detta för medborgarna. Vi
              kan kalla dem herr och fru Svensson och unge herr och fröken Svensson.
              Det är viktigt att de har en självklar möjlighet att påverka sitt
              liv och sin vardag. Centerpartiet tror nämligen att människor
              har förmågan att själva bestämma och att de också vill bestämma.
              Statens uppgift är, anser jag, att backa upp och skapa så bra
              förutsättningar som möjligt för att livet ska bli så bra som möjligt.
              Självbestämmande är nyckelordet. Människor vill vara med och bestämma,
              och de vill ta ansvar.
            </seg>
            <seg n="f3b6e326">
              Ministern säger i sitt svar på min interpellation att det ytterst
              är riksdagen som beslutar om utrymmet för den kommunala självstyrelsen.
              Javisst, den kommunala självstyrelsen är också inskriven i lag.
            </seg>
            <seg n="d8d79ddc">
              Herr talman! Nu vill jag fråga ministern: På vilket sätt vill
              ministern stärka enskilda individer? På vilket sätt ska människor
              få mer att säga till om? Jag tar ett exempel som visar hur den
              socialdemokratiska regeringen hittills behandlat kommunmedborgares
              önskan och begäran.
            </seg>
            <seg n="da22cd4e">
              Det handlar om Heby kommuns uttryckliga vilja, framförd i en
              folkomröstning, att få byta län från Västmanlands till Uppsala
              län. Regeringen säger nej, och i den refererade tidningsartikeln
              säger kommunministern att det är onödigt att spilla kraft på en
              sådan fråga. Vi har viktigare saker att handlägga.
            </seg>
            <seg n="24b9eaf9">
              Hur tror ministern att den enskilde kommunmedborgaren i Heby,
              som röstat för detta, som deltagit i folkomröstningar, som aktivt
              pratat med oss politiker, tar ett sådant svar onödigt att spilla
              kraft på?
            </seg>
          </u>
          <note type="speaker" n="c234b816">
            Anf. 117 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-41" n="a05d2559">
            <seg n="cce6ee52">
              Herr talman! Om vi tar den sista frågan först kan jag säga att
              jag torde vara tämligen väl insatt i Hebyfrågan. Jag har diskuterat
              med väldigt många ur båda läger hur man ser på hela den frågan.
              Den tänker jag inte gå längre in på i dag eftersom det finns ett
              uppdrag från riksdagen till regeringen, där man nu utreder frågan.
            </seg>
            <seg n="118497b2">
              Jag kommer att handlägga frågan på det sätt som det fordras av
              mig, för att leva upp till de frågeställningar och svar som riksdagen
              vill ha. Jag har också hört att jag icke skulle kunna hantera
              den av olika skäl. Detta vill jag å det bestämdaste dementera.
              Frågan ska ha en saklig och korrekt behandling enligt de regler
              som finns. Jag vill börja med att säga detta till Rigmor Stenmark
              så att det inte ska råda någon tvekan om den saken.
            </seg>
            <seg n="15ed207f">
              När det gäller frågan om den kommunala självstyrelsen tror jag
              inte att det undgått någon att det just nu pågår en utredning
              om den. Landshövdingen i Västmanlands län, Mats Svegfors, har
              i uppdrag att leda Ansvarskommittén, och där ser man just nu över
              var olika frågor ska bestämmas och var de ska ligga. Allt är ju
              en process utifrån att vi också lever i ett föränderligt samhälle.
              Olika saker får olika tyngd vid olika tidpunkter. Detta gör att
              det också ställs olika krav på olika delar av samhällsapparaten.
            </seg>
            <seg n="37539a07">
              Mats Svegfors har ett mycket stort och brett uppdrag, och det
              vore förmätet av mig att gå in i detalj och staka ut en linje
              om hur jag tycker att det borde se ut. Jag kan ha en personlig
              uppfattning om vissa saker, men det finns en utredning som håller
              på att titta på frågan och därför kommer jag att följa och noga
              sätta mig in i vad den kommer fram till. Det skulle jag vilja
              betona här. Utredningen ligger ju under mitt ansvarsområde i regeringen.
            </seg>
            <seg n="cea42131">
              Den kommunala självstyrelsen är en mycket komplicerad fråga,
              och jag tror att också Rigmor Stenmark vid ett antal tillfällen
              kunnat konstatera att där finns lite olika linjer. Om man frågar
              folk i en kommun om de tycker att kommunen ska ha ett ökat självbestämmande
              i saker och ting tror jag att väldigt många svarar ja på den frågan.
              Å andra sidan, när andra människor frågar om de vill få likabehandling
              i olika frågor oavsett var i Sverige de befinner sig svarar de
              ja också på den frågan. Vi vet att ju mer man kan styra lokalt,
              ju större utrymmet är, desto större blir också olikheterna. Vi
              kan ha olika idéer om ifall vi tycker att detta är bra eller dåligt,
              men jag vill ändå peka på den problematik som finns.
            </seg>
            <seg n="4169cf68">
              Jag skulle vilja hänvisa till den rapport som nyss kommit från
              LO-ekonomerna under ledning av Irene Wennemo. Där har man ställt
              sig frågan var efterfrågan på kommunalt självstyre finns och sedan
              frågat en mängd människor om hur de ser på detta. De har kommit
              fram till ett resultat som jag tycker att Rigmor Stenmark också
              skulle ta del av och läsa. Det är väldigt intressant. Man behöver
              inte dela LO-ekonomernas syn i frågan, men det som de kommit fram
              till ger ändå en bra input i debatten.
            </seg>
            <seg n="9a62f810">
              En övervägande del säger nämligen att det är viktigare att ha
              samma rättigheter var i landet man än befinner sig än att utveckla
              den lokala självstyrelsen för kommunerna. Dessa ord är inte mina
              vill jag säga i det här sammanhanget. Jag har i mitt första svar
              sagt att det är viktigt med den kommunala självstyrelsen. Det
              är viktigt att vi har den. Här är vi kanske unika också i en internationell
              jämförelse.
            </seg>
            <seg n="c308e060">
              I motsats till Rigmor Stenmark tycker jag att det är intressant
              med en internationell jämförelse. Vi rör oss ju i många andra
              frågor i ett Europaperspektiv, och då är det heller inte ointressant
              att se på andra länder. Sverige har här kommit långt. Därmed inte
              sagt att vi är vid något slags vägs ände. Detta är en utvecklingsprocess,
              och just nu tittar alltså Ansvarskommittén ingående på denna fråga.
              Vi ska följa arbetet noga och utifrån det så småningom fatta beslut.
              I vilken riktning det kommer att gå är också beroende av vad utredningen
              kommer fram till.
            </seg>
          </u>
          <note type="speaker" n="34128a1e">
            Anf. 118 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-6" n="42465ac8">
            <seg n="00eac70a">
              Herr talman! Det är glädjande att kommunministern så uttryckligen
              säger att riksdagen gett regeringen i uppdrag att komma tillbaka
              med former, eftersom riksdagen har att besluta om indelningslagen.
            </seg>
            <seg n="b3d652d0">
              Det hade varit skönt om ministern svarat på det sättet också
              i tidningsintervjun så att folk sluppit undra så mycket. Det är
              ju helt korrekt och mycket bra att ministern svarar som han gör
              nu. Det som varit så besvärligt med denna fråga är att man gett
              signaler till kommuninvånare; man har så att säga gett instrument
              för att de ska kunna vara med i ett självbestämmande.
            </seg>
            <seg n="210d4c4e">
              Man har gett med den ena handen och sagt att folkomröstning är
              ett bra instrument. Då kan människor få vara med och säga hur
              de vill ha det i samhället. Samtidigt har regeringen uttryckligen
              sagt nej när folk önskat saker och ting när de önskat byta län
              eller bilda en egen kommun. Det som jag tycker är så besvärligt
              är att den socialdemokratiska regeringen bestämt hur olika saker
              ska gå till. Jag undrar just vilka signaler det ger till Sveriges
              medborgare.
            </seg>
            <seg n="f158454a">
              Herr talman! Det tål att upprepas: Centerpartiet vill stärka
              såväl den kommunala självstyrelsen som de enskilda människornas
              möjligheter att påverka sin vardag. Även jag är mycket intresserad
              av hur det ser ut internationellt. Jag har rest ute i världen
              och tagit till mig synpunkter. Då kan man se att många länder
              har mycket mindre kommuner än vi. De har mycket starkare självbestämmande
              än vi. Det finns alltså möjligheter att ge och ta från båda hållen.
            </seg>
            <seg n="e1f813c8">
              Centerpartiet har ett mycket tydligt mål. Det handlar om att
              ge människor möjligheter, att ge erkännandet att alla kan och
              vill ta ansvar för sin vardag. Det är praktisk vardagspolitik
              som måste gälla, kommunministern. Det handlar om att ge människor
              livskvalitet. Vi vill utveckla den kommunala självstyrelsen. Vi
              vill ge kommunerna ett ökat självbestämmande, ökade befogenheter.
              Vi vill ha mindre centralstyrning.
            </seg>
            <seg n="4236be07">
              I dag är det staten som ger, det vill säga den socialdemokratiska
              regeringen utfärdar specialdestinerade bidrag till kommunerna.
              Det gäller bidrag för särskilda insatser till skola och fritidshem,
              maxtaxeförslag, bidrag till personalförstärkningar i skola och
              fritidshem. Det handlar om stopplagar och så vidare.
            </seg>
            <seg n="167b53e7">
              Om man då inte gör som storebror staten säger blir man som kommun
              bestraffad. Centerpartiet anser att den formen av statlig styrning
              strider mot en kommunal självstyrelse. Vi anser att demokratin
              ska byggas underifrån. Demokratins bas är det vardagliga umgänget
              i det civila samhället.
            </seg>
            <seg n="84d742c0">
              Det skulle glädja mig om kommunministern kunde ställa upp också
              på de mål som vi i Centerpartiet har.
            </seg>
          </u>
          <note type="speaker" n="fddf9a7d">
            Anf. 119 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-42" n="a05d2559">
            <seg n="45c3ae79">
              Herr talman! Det är möjligt att jag tycker att frågan är något
              mer komplicerad jämfört med den enkelhet som Rigmor Stenmark ger
              den. Jag tycker att det hela är mer komplicerat än att bara entydigt
              säga att man väldigt tydligt ska gå i den ena riktningen, och
              dessutom väldigt långt om jag hör rätt utifrån Rigmor Stenmarks
              tonfall i det hon säger. Frågan är komplicerad precis på det sätt
              som jag beskrev eftersom det finns olika syn där.
            </seg>
            <seg n="f755ad14">
              Den svenska traditionen är att vi har haft en enhetlighet mellan
              kommuner, stat och landsting där man haft en linje när det gäller
              hur välfärden ska utvecklas. Det som kommit från central nivå
              har man kunnat följa upp på regional nivå. Det har också gått
              ut till kommuner, så man har känt igen sig i den svenska samhällsmodellen.
            </seg>
            <seg n="1017face">
              Skulle man ha en eskalerande självstyrelse i olika riktningar
              skulle vi nog också kunna få ett Sverige som ser väldigt olika
              ut. Det kan en del tycka är bra. Å andra sidan kan det också ställa
              till en massa problem, kanske inte minst utifrån vad många människor
              tycker är viktigt: att man har lika rättigheter i hela Sverige.
              Vi har, Rigmor, tillsammans med Centerpartiet haft en väldigt
              entydig sammanhållning åtminstone fram till i år när det gäller
              det kommunala utjämningssystemet. Vi har tyckt att det är viktigt
              att ge kommuner i hela landet samma möjligheter att utveckla sin
              välfärd. Något som också ska vägas in här är alltså att staten
              är med och ger sådana förutsättningar i hela landet. Hade vi inte
              det systemet skulle möjligheterna vara väldigt olika. Det tror
              jag är en sak som man kan peka på när det gäller den kommunala
              självstyrelsen.
            </seg>
            <seg n="90f81277">
              Också för de enskilda individernas del tycker jag att vi ska
              se upp. Det finns, som jag tidigare nämnt, en del propositioner
              och betänkanden i sammanhanget där man försökt stärka den enskilda
              individens inflytande i enskilda kommuner. Jag tycker att det
              är väldigt viktigt att vi som tillhör folkrörelsepartier också
              slåss för att partierna stärks. Partierna får inte retirera i
              den kommunala självstyrelsen och den kommunala demokratin, utan
              partierna har också ett ansvar att vara ett forum för medborgarna
              ett forum som man kan vända sig till för att kunna påverka politiken
              på olika möten inför budgetdiskussioner, budgetbehandlingar och
              så vidare. Man måste inte göra institutioner av allting.
            </seg>
            <seg n="ed253e6f">
              Vi har ju nyss diskuterat myndigheter. Vi får se till att vi
              inte får medborgarmyndigheter på kommunal nivå som också ska ha
              insyn. Det måste, tycker jag, ligga på de politiska partierna
              att ta det ansvaret. Det tycker jag är viktigt att peka på och
              att också kämpa för.
            </seg>
            <seg n="d5932a19">
              Specialdestinerade statsbidrag är vi inte för, men vi har infört
              sådana ibland när det behövs en tydlig inriktning, när man vill
              ha en viss utveckling och man tycker att det finns en brist. Men
              samtidigt är vi väldigt tydliga om att de här bidragen ska avvecklas.
              Vi har angett också i årets budgetproposition att ett antal specialdestinerade
              statsbidrag går in i den så kallade påsen från utsatta datum.
              Det är åren 2006 och 2007 som vi pekat på i sammanhanget. I huvudsak
              ska kommunerna kunna besluta om de här verksamheterna. Jag tror
              att Rigmor Stenmark och jag är ganska överens om detta som utvecklingen
              nu är.
            </seg>
            <seg n="353ee523">
              Till sist vill jag säga några ord om Hebyfrågan. Det är bra att
              Rigmor Stenmark hör vad jag säger. Jag kommer att handlägga Hebyfrågan
              exakt korrekt och på det sätt som faktiskt fordras. Detta är väldigt
              viktigt. Vad jag sade i nämnda debattartikel är också att jag
              däremot kan ha en uppfattning när jag ser att län håller på att
              förändras, att man håller på med regionaliseringar. Är det rimligt
              att hålla på och byta kommuner mellan olika län?
            </seg>
            <seg n="8de62a7a">
              Det var den diskussionen jag förde med den journalist som jag
              diskuterade med. Samma åsikt kan jag fortfarande ha. Men det påverkar
              inte mitt sätt att som statsråd hantera en fråga där det finns
              en beställning från riksdagen, utan detta kommer jag att behandla
              på ett korrekt sätt utifrån vad som fordras av mig.
            </seg>
          </u>
          <note type="speaker" n="57c3dc1f">
            Anf. 120 RIGMOR STENMARK (c):
          </note>
          <u who="rigmor_stenmark_994aac" xml:id="i-9ec2348becaaba98-7" n="42465ac8">
            <seg n="13e00fde">
              Herr talman! Det enkla, kommunministern, är oftast det svåra
              så är det. Hebyfrågan hade vi kunnat ha haft avförd från dagordningen
              för mycket länge sedan. Det hade varit det absolut bästa.
            </seg>
            <seg n="6578e85d">
              Jag håller med om att samhället hela tiden förändras. I många
              sammanhang har jag tyckt att det varit olyckligt att hela tiden
              plussa på med nya institutioner utan att ta bort något. Man har
              kommunerna som grund. Sedan har man så att säga delat kommunerna
              till olika instanser. Det har inte varit riktigt bra.
            </seg>
            <seg n="fbf4ba01">
              Man fortsätter att ha landsting, och man har länsstyrelser och
              fortsätter med att plussa på med regioner. Därför tycker till
              och med jag att det är väldigt bra med Ansvarsutredningen. Också
              jag ser med tillfredsställelse fram emot det förslag som Ansvarsutredningen
              kommer med. Jag är dock inte så säker på att jag delar allting
              där, men det är bra att det tas ett rejält grepp.
            </seg>
            <seg n="54f39bf8">
              Vad jag absolut tycker är bra i den här debatten är att ministern
              är så tydlig om att Heby kommuns begäran om att få byta län ska
              behandlas på ett mycket seriöst sätt. Det tycker jag är en oerhört
              bra signal. Jag har en förhoppning om att statsrådet tar till
              sig signalen att det är oerhört viktigt att den enskilda kommunen
              likaväl som den enskilda kommunmedborgaren ges en chans att påverka
              sin vardag.
            </seg>
            <seg n="4f82af48">
              Vi ser att det inte är absolut givet att människor går till de
              stora folkrörelsepartierna och engagerar sig där. Det kan vi ha
              åsikter om, och det kan vi tycka är smärtsamt. Men vi måste inse
              att samhället hela tiden förändras. Det är väl inte så alldeles
              givet att nuvarande politiska partier framöver består som de hittills
              har gjort. Vi har sett politiska partier komma och gå. Människor
              har rätt att välja som de vill, och den respekten måste vi ha
              för väljarna.
            </seg>
            <seg n="dcffba1b">
              På något sätt tycker jag att enskilda medborgare och landet inte
              växer, att det inte blir bra om inte alla delarna får vara med.
            </seg>
            <seg n="ce2c099b">
              Till slut vill jag tacka ministern. Tillsammans blir vi starka
              när vi var och en får det förtroende som vi är kapabla att klara
              av.
            </seg>
          </u>
          <note type="speaker" n="e17737a4">
            Anf. 121 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-43" n="a05d2559">
            <seg n="bfa60437">
              Herr talman! I demokratidelen vill jag så att säga slå en släng
              till när det gäller att partierna har retirerat, eller inte varit
              tillräckligt tydliga. Det är en trist utveckling som det nu är
              i det avseendet. Men vi har kanske lite grann oss själva att skylla.
              Det är kanske enklare att gå till det enskilda kommunalrådet med
              en begäran och sedan få det hela verkställt än att gå till den
              lokala centerklubben eller till den socialdemokratiska föreningen;
              då tar det tid. Kanske är det mer det man skulle fundera på.
            </seg>
            <seg n="e4fcf7c5">
              Jag tycker att det är synd om de politiska partierna inte kan
              vara en kanal för en demokratisk utveckling i en kommun utan det
              måste göras politiska institutioner. Jag måste säga att det oroar
              mig lite grann. Med tanke på att jag har sysslat med sådana här
              frågor egentligen i hela mitt liv vill jag peka på det.
            </seg>
            <seg n="5ca94f1c">
              Kommunsammanslagningar och allt sådant utgör också en komplicerad
              bild. Rigmor Stenmark vet precis som jag att sådant föregås av
              noggranna utredningar. Oftast finns det en stark vilja hos enskilda
              att ha ett mindre forum att vara i. Men vi vet också att det här
              ekonomiskt är bekymmersamt för kommunen. Vi ser ju också att de
              minsta kommunerna är de som har de största bekymren med ekonomin.
              Därför bör man väl vara lite försiktig och när redan små kommuner
              vill dela upp sig på fler, åtminstone på två fundera på vilka
              komplikationer det kan få när det gäller möjligheterna att ge
              service till kommuninvånarna. Jag tror att man väldigt noga måste
              följa utvecklingen.
            </seg>
            <seg n="45383c7b">
              Också jag väntar på Ansvarskommittén. Jag kan nog säga som Rigmor
              Stenmark: Det är inte säkert att jag kommer att dela allt i den.
              Men vi ska i varje fall seriöst behandla det material som finns
              och ta ett steg framåt på det här området. Det är ju av den anledningen
              som Ansvarskommittén har tillsatts.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="e5ef2b66">
            16 § Svar på interpellation 2004/05:95 om reglerna för kommunal
            verksamhet
          </note>
          <note type="speaker" n="c8553f49">
            Anf. 122 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-44" n="a05d2559">
            <seg n="a9580ee1">
              Herr talman! Jörgen Johansson har frågat mig om jag tänkt vidta
              några åtgärder för att stimulera små kommuner att bibehålla sin
              verksamhet och därmed vitalisera den lokala demokratin. Vidare
              har Jörgen Johansson frågat vad jag avser att göra för att anpassa
              regelverket för att underlätta kommunal samverkan.
            </seg>
            <seg n="80b27db9">
              Det kan vara svårt att som en liten kommun erbjuda samma slags
              service som en storstadskommun. Min bedömning är att kommunal
              samverkan möjliggör för små kommuner att erbjuda sina invånare
              en välfärd och service som är likvärdig med den större kommunens.
              Gemensamt kan små kommuner skapa framgångsfaktorer för lokal tillväxt
              eftersom det ofta krävs en viss storlek på marknad och befolkning
              för att tjänster och service ska kunna utvecklas i en positiv
              riktning.
            </seg>
            <seg n="9a5a79f8">
              Jag är medveten om att förutsättningarna att bedriva kommunal
              verksamhet skiljer sig åt mellan olika delar av landet. Utjämningssystemet
              är ett av regeringens verktyg för att minska betydelsen av strukturella
              skillnader och skapa mer likvärdiga förutsättningar.
            </seg>
            <seg n="bfa51008">
              Den kommunala självstyrelsen hör samman med demokrati och medborgarnas
              möjligheter att påverka kommunala beslut eller utkräva ansvar
              av sina lokala politiker. Närheten mellan medborgare och beslutsfattare
              gör att besluten, verksamheterna och välfärdstjänsterna i stor
              utsträckning kan anpassas till lokala förutsättningar.
            </seg>
            <seg n="31af3c9a">
              Den representativa demokratin i Sverige omfattar allt från glesbygdskommuner
              till storstadskommuner. Kontaktytan mellan invånare och förtroendevalda
              varierar därför mellan kommunerna, till exempel beroende på antalet
              kommuninvånare per förtroendevald. I stora kommuner har stadsdelsnämnder
              varit ett sätt för de förtroendevalda att öka kontaktytorna och
              på så sätt komma närmare medborgarna. Internet har också skapat
              nya möjligheter till mer direkta kontakter mellan medborgare och
              förtroendevalda, vilket minskat betydelsen av geografiska avstånd.
            </seg>
            <seg n="f4d80a37">
              När det gäller interpellantens fråga om rättsliga möjligheter
              till samverkan vill jag först understryka att samverkan sedan
              länge förekommer bland kommuner och landsting, inte minst inom
              verksamheter som gymnasieskola, räddningstjänst och teknisk förvaltning.
              Under senare år har lagstiftningen ändrats på flera områden för
              att underlätta och främja samverkan ytterligare. Landsting och
              kommuner har exempelvis fått möjlighet att bilda gemensam nämnd
              inom vård- och omsorgsområdet.
            </seg>
            <seg n="eed08728">
              Utvidgade samverkansmöjligheter utreds också för närvarande inom
              en mängd områden. Det gäller bland annat djurskydds- och livsmedelstillsyn,
              samverkan vid offentlig upphandling och avtal mellan landsting
              och kommun rörande sjuktransporter för att nämna några exempel.
            </seg>
            <seg n="b9dea115">
              I detta sammanhang vill jag även peka på det uppdrag som Ansvarskommittén
              har, som bland annat innefattar att bedöma om kommunal samverkan
              kan vara ett effektivt alternativ till förändringar i struktur-
              och uppgiftsfördelningen.
            </seg>
            <seg n="78f32336">
              Jag avser att fortsätta arbeta för en fortlöpande översyn av
              de juridiska möjligheterna till samverkan. Jag vill också uppmuntra
              och stödja de många initiativ till samverkan som tas i kommuner
              och landsting på olika områden.
            </seg>
            <seg n="c0494db9">
              Samtidigt är jag mån om att bevaka att den omfattande kommunala
              samverkan som vi ser utvecklas i dag inte leder till ett demokratiskt
              underskott, där medborgarnas möjlighet till insyn och påverkan
              kan förloras.
            </seg>
          </u>
          <note type="speaker" n="43a5cb86">
            Anf. 123 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-8f2d3e9519bd7a5b-0" n="627f9763">
            <seg n="8287251c">
              Herr talman! Jag tackar för svaret på min interpellation och
              vill samtidigt passa på tillfället att hälsa Sven-Erik Österberg
              välkommen till posten om kommunminister.
            </seg>
            <seg n="c0c443e0">
              Jag hoppas att det ska finnas en samsyn på hur vi ska utveckla
              närdemokratin samtidigt som vi ska ge de förtroendevalda på lokal
              och regional nivå ett rejält inflytande över de frågor de har
              att ansvara för inför sina väljare.
            </seg>
            <seg n="4b5e094f">
              Anslaget i statsrådets svar på interpellationen andas en viss
              optimism. Därmed borde det inte vara helt nattsvart från regeringshåll
              när det gäller att fördjupa folkstyret i våra kommuner och landsting
              i framtiden. Kommunernas viktiga roll som den offentliga demokratins
              utpost kan inte nog betonas. Det kanske är därför som vi är ett
              antal centerpartister som interpellerat kommunministern i den
              här frågan. Vi ser kommunerna som en viktig del i folkstyret.
              Vi vill inte utarma det kommunala självstyret utan förstärka det.
            </seg>
            <seg n="29684355">
              I Centerpartiet blev vi mycket oroade när vi såg viljeyttringen
              i budgeten, där det förs fram att staten ska stimulera sammanslagningar
              av kommuner. Personligen var jag övertygad om att alla var väl
              medvetna om det demokratiunderskott som kommunsammanslagningarna
              på 50- och 70-talen har inneburit. Därför trodde jag inte att
              någon skulle komma med nya förslag där vi återigen riskerar ett
              demokratiunderskott. Djupet i en demokrati hör intimt samman med
              antalet förtroendevalda. Ju färre förtroendevalda och ju färre
              kontakter med allmänheten, desto färre engagerade människor får
              vi i samhället detta i en tid då vi egentligen behöver öka engagemanget.
            </seg>
            <seg n="5efe938b">
              Givetvis skiljer sig förutsättningarna åt i landet för våra kommuner.
              Just därför måste vi se mångfalden av lösningar som någonting
              positivt och inte tvinga på kommuner en central mall för lösningar.
              Det finns en drivkraft i våra kommuner att själva klara sin verksamhet.
              Liksom ettåringens besked Kan själv kan också våra 142-åriga kommuner
              själva. Vi måste ge dem möjligheten att utveckla sig. I dag finns
              alltför många centrala pekpinnar som måste bort för att det ska
              bli verklighet.
            </seg>
            <seg n="abbc14e3">
              Små och medelstora kommuner alternativt stora kommuner med kommundelsnämnder
              för kommunministern ett resonemang kring. Många är förslagen till
              hur man tror sig kunna lösa problemet med demokratiunderskottet,
              samtidigt som effektiviteten i verksamheten ska vara på topp.
              Kommundelsnämnderna har knappast upplevts av befolkningen som
              någonting kraftfullt. Beslut som ständigt överprövas av någon
              annan ger inte den fulla legitimiteten. Kommuner som slopar nämnderna
              för att skapa effektivitet genom ett centralt styre är inte heller
              en acceptabel lösning. Smygcentraliseringsformen med införande
              av modeller som chefernas chef för kommunerna, där makten läggs
              i en instans medan de förtroendevalda finns kvar i nämnderna utan
              någon reell makt, är inte en form som kan ses som legal.
            </seg>
            <seg n="45858fa1">
              Alla de här modellerna är resultatet av en toppstyrd politik
              där de lokalt förtroendevalda känner sin begränsning, alltså styrs
              man av någon annan. Vad vi i stället behöver är kommuner där såväl
              demokrati och effektivitet som folknyttan sätts i första rummet.
              Som jag ser det: Vore inte ett gemensamt projekt för Kommun- och
              Landstingsförbunden och staten en väg att finna de goda vägarna
              att hamna rätt? Givetvis ska vi samverka, och givetvis ska kommunerna
              ha rätt att välja driftsform för sin verksamhet. Så är det i viss
              mån i dag, men det finns också problem.
            </seg>
            <seg n="ccba1546">
              Trots att ett aktiebolag i en kommun är helägt av kommunen ska
              verksamheten upphandlas enligt lagen om offentlig upphandling.
              Det är inte rimligt. Jag hoppas att kommunministern lägger det
              i sin fortlöpande översyn av de juridiska möjligheterna liksom
              de problem som finns med de gemensamma nämnderna juridiskt. Se
              över det så att vi får en smidigare verksamhet.
            </seg>
          </u>
          <note type="speaker" n="cf3dcda8">
            Anf. 124 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-45" n="a05d2559">
            <seg n="621ba407">
              Herr talman! När det gäller det senaste Jörgen Johansson sade
              skulle jag vilja peka på att det finns all anledning att utveckla
              samsynen mellan stat, kommun och landsting. Som jag sade i den
              förra interpellationsdebatten är det en traditionell rik svensk
              modell där de olika nivåerna hjälps åt att verkställa de olika
              uppgifterna, för det bästa av det svenska folket. Det tycker jag
              är en sammanhållning som jag tycker att det finns all anledning
              att fortsätta att verka för.
            </seg>
            <seg n="f3123ced">
              Jag kommer därför som kommunminister att se till att ha goda
              och nära kontakter med både Kommun- och Landstingsförbunden. Jag
              vill ha en dialog i de här frågorna, inte konfrontation på olika
              nivåer i olika frågor och i synen på det här. Där vill jag vara
              väldigt tydlig. Jag tror att vi alla mår bäst om vi kan hitta
              gemensamma och likartade lösningar på de problem som ändå dyker
              upp.
            </seg>
            <seg n="7d9dd012">
              Det gör inte att alla problem kommer att försvinna. Vi vet alla
              vad som dyker upp. Ibland tycker jag att självstyrelsedebatten
              kan bli lite för enkel: Hade vi inte den lagen, och hade vi inte
              den att ta hänsyn till då skulle vi agera på ett annat sätt. Jag
              är ganska säker på att lokala politiker ute i kommuner kommer
              att vara tvungna att ta hänsyn till det ena och det andra i varje
              fall, för det går inte att bortse från vissa behov och vissa nödvändiga
              åtgärder, om det ligger på kommunens ansvar att hantera dem.
            </seg>
            <seg n="078ad773">
              Vidare: En tradition som jag tycker att det finns anledning att
              slå vakt om är att försöka centralisera uppgifter ute i kommuner
              och landsting som kan hanteras där. Det har också varit en styrka
              i den svenska samhällsmodellen. Mycket av välfärdsproduktionen
              sker på de två nivåer som ligger under staten och verkställs oftast
              på ett väldigt bra sätt. Jag tycker att det har fungerat.
            </seg>
            <seg n="7ac71fd7">
              Som jag sade tidigare vill vi gå vidare med det här, men vi kan
              också se att det ställs nya krav, och det ställs nya frågor. Det
              är därför som Ansvarskommittén har fått sin uppgift. Jag kommer
              ofta tillbaka till den, men det är en väldigt viktig del. Där
              kan man faktiskt peka på saker där vi bör titta på hur de ska
              kunna lösas i framtiden för att få det bästa resultatet av den
              kommunala verksamheten.
            </seg>
            <seg n="851aa259">
              När det gäller de olika nivåerna finns det en sak som oroar mig
              i den kommunala verksamheten och som vårt parti tog upp vid förra
              partikongressen. Vi tyckte att det skulle vara 10 000 fler som
              var förtroendevalda i kommunerna. Det var ett anslag som var seriöst
              menat. Man kan dessvärre konstatera att det varit lite dystert
              därvidlag. Det är faktiskt så att antalet förtroendevalda har
              minskat i kommuner och landsting. Ofta har man rationaliserat
              och dragit in. Jag har sett exempel, som också Jörgen Johansson
              pekar på, där man till och med har skurit bort stora delar av
              nämnder och har en ganska stark centralstyrning genom en kommunstyrelse.
              Den kan vara effektiv som beslutande organ, men jag tror att det
              är en lite farlig utveckling ur demokratisynpunkt. Kommunen är
              ett forum där man ska försöka ha så många som möjligt med för
              att kunna sprida uppdragen på ett brett sätt. Ju fler delaktiga,
              desto bättre dialog och desto fler kontaktytor till kommuninvånarna
              att diskutera och påverka den kommunalpolitiska utvecklingen.
              Det är en fråga som jag tycker att man kan fundera på.
            </seg>
            <seg n="dd3d3f78">
              Sedan pågår det en rad olika verksamheter också med samverkan.
              Jag vill återigen understryka att jag är för samverkan. Jag tycker
              att det är väldigt viktigt att kommuner samverkar i olika frågor.
              Det är rationellt från skattebetalarnas synpunkt. Man får ut mera
              för pengarna. Kommuner som är för små kan ofta överleva på grund
              av att de samverkar med andra kommuner. Det kan det också finnas
              positiva delar i.
            </seg>
          </u>
          <note type="speaker" n="45c382d0">
            Anf. 125 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-8f2d3e9519bd7a5b-1" n="627f9763">
            <seg n="e312cdf7">
              Herr talman! Jag delar uppfattningen att samverkan mellan kommunerna
              och mellan landstingen måste öka med tanke på hur situationen
              ser ut i dag. Jag delar också uppfattningen att vi måste ha en
              utökad dialog mellan de olika parterna.
            </seg>
            <seg n="3fc95a0e">
              Vi hade tidigare i dag en debatt med den nya bostadsministern.
              Jag framförde då att det finns tre olika bostadspolitiska områden
              i dag i Sverige. Det är storstäderna, residensstäderna som ofta
              är också universitets- och högskolestäder samt de övriga landsortskommunerna.
              Den bostadspolitik som drivs i till exempel Skinnskattebergs kommun
              är inte densamma som förs i Helsingfors. Samtidigt som vi måste
              har ett övergripande regelverk måste vi se mångfalden och acceptera
              olika lösningar i olika delar av landet.
            </seg>
            <seg n="4a0a4742">
              Så några ord om landstingen. Det finns i dag många små landsting.
              Landstingens ansvarsområde är ganska snävt, en modell som är förlegad.
              Här är en regionbildning att föredra, alltså större områden med
              ett mer diversifierat ansvarsområde. Regeringens utvecklingspengar
              kan användas för att slå samman dessa landsting. Därmed utvecklar
              man såväl demokrati som effektivitet och folknytta.
            </seg>
            <seg n="9e7ec3dc">
              Jag vill rekommendera Sven-Erik Österberg att skynda på Ansvarsutredningens
              folk så att det blir en snabb utveckling på det här området i
              positiv riktning. Det skulle vara helt i enlighet med de ord som
              Sven-Erik avslutar interpellationssvaret med: Vi måste se till
              att utvecklingen inte leder till ett demokratiska underskott där
              medborgarnas möjlighet till insyn och påverkan förloras.
            </seg>
            <seg n="c83423d6">
              Trots allt vill jag än en gång betona att jag ser en öppning
              och en positiv viljeinriktning i svaret och även i de muntliga
              svar som jag har fått här i kammaren.
            </seg>
          </u>
          <note type="speaker" n="d6a2d77f">
            Anf. 126 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-46" n="a05d2559">
            <seg n="46ab7f87">
              Herr talman! Vad jag menade i slutet av mitt interpellationssvar
              med demokratiskt underskott var att man i samverkande kommuner
              har kunnat märka en viss tendens. Var kommer den enskilda fullmäktigeledamoten
              in? Vad har den enskilda ledamoten för insyn i verksamheter som
              sker någonstans mellan två kommuner? Detta har diskuterats i olika
              sammanhang. Man bör vara observant på om denna samverkan utvecklas
              så att ingen av kommunerna har riktigt grepp om vad som händer
              mellan kommunerna när det gäller samverkansdelen. Detta finns
              det all anledning att uppmärksamma.
            </seg>
            <seg n="3bbcf6b2">
              Beträffande pengar till sammanslagningar finns det ett antal
              kommuner i landet som är oerhört trängda, dels därför att de är
              ganska små, dels därför att de har en väldigt dåligt ekonomi som
              gör att de är väldigt illa ute. Några av dessa kommuner har ju
              varit så illa ute att de varken haft kraft eller pengar till att
              ens kunna ta upp en diskussion om ifall en samverkan bör ske.
              I det här läget finns dessa pengar som en möjlighet om man är
              beredd att ta klivet och åtminstone titta på om en samverkan skulle
              underlätta för den kommunala verksamheten.
            </seg>
            <seg n="01633c56">
              Jag har också i andra sammanhang sagt att jag inte tror på någon
              central kommunreform á la 70-tal där man uppifrån säger att antalet
              kommuner ska minska. Det här är en debatt som måste föras på det
              lokala planet där man själv kanske kommer fram till att ett samgående
              är den bästa lösningen.
            </seg>
            <seg n="c2a098ad">
              Men det finns också en ända på detta med samverkan. Börjar man
              att samverka om nästan allt kan man fundera över om man ska vara
              två kommuner. Där kan man ju också hamna, vad vet jag. Jag vill
              inte styra den diskussionen på något sätt, men jag vill ändå peka
              på att det finns olika kommuner ute i landet som har olika problem.
            </seg>
            <seg n="c3edbbe0">
              Jag tror att Jörgen Johansson och jag har en stark samsyn på
              detta med landstingens regionala samverkan. Vi har diskuterat
              den frågan vid andra tillfällen. Landstingen samverkar alltmer.
              Jag brukar säga att samverkanslinan mellan landstingen ofta ser
              ut som en tusenfoting. Man samverkar mellan olika professioner,
              på olika nivåer och med olika insatser.
            </seg>
            <seg n="cb266219">
              Jag kommer att följa Ansvarskommitténs arbete väldigt noga, Jörgen
              Johansson. Det är väldigt viktigt att utreda frågan var basen
              i den svenska sjukvården ska ligga. Ska vi ha landsting av nuvarande
              storlek eller ska vi ha större regioner? Det är en berättigad
              fråga, och jag förväntar mig att Ansvarskommittén levererar ett
              tydligt och väl berett förslag så att vi kan gå vidare med den
              frågan. Jag ser bekymmer med dagens indelning. Den tekniska och
              medicinska utvecklingen går med raketfart, och det ställer oerhört
              stora krav på den landstingskommunala sektorn i framtiden.
            </seg>
            <seg n="9fa84ae7">
              Kommuner kan vara pressade, men jag tror att landstingen kan
              vara än mer pressade för att de ska kunna klara sina uppgifter
              och göra det som allmänheten förväntar sig att de ska göra. Den
              utvecklingen måste vi följa väldigt noga. Jag kommer att se väldigt
              noga på det som Ansvarskommittén för fram på det här området.
            </seg>
          </u>
          <note type="speaker" n="3c62aac6">
            Anf. 127 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-8f2d3e9519bd7a5b-2" n="627f9763">
            <seg n="bd965746">
              Herr talman! Statsrådet säger att han hyser en oro för de frågor
              som hamnar mellan stolarna. Jag instämmer i den oron. Dessa frågor
              kan vara av sådan art att de kan vara lämpliga att ingå i en regionbildningsdiskussion.
            </seg>
            <seg n="7fbe012a">
              Jag konstaterar att viljeinriktningen från statsrådet är bra.
              Jag ser fram emot det tillfälle då det är dags att sätta ned foten
              i sakfrågorna. Därmed tackar jag för debatten.
            </seg>
          </u>
          <note type="speaker" n="3cc33aaa">
            Anf. 128 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-47" n="a05d2559">
            <seg n="6aabd209">
              Herr talman! Jag vill också tacka. Vi möts i kommande diskussioner
              så får vi se hur nära vi kommer varandra, och jag tror att vi
              kan komma ganska nära, Jörgen Johansson.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="0e6fbec1">
            17 § Svar på interpellation 2004/05:85 om bidrag till kommuner
            som vill dela sig
          </note>
          <note type="speaker" n="f36a368d">
            Anf. 129 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-48" n="a05d2559">
            <seg n="f86ed3a6">
              Herr talman! Kerstin Lundgren har frågat statsrådet Lars-Erik
              Lövdén om regeringens inställning till att även ge kommuner som
              vill utreda en kommundelning möjlighet att söka ekonomiskt bidrag
              för utredningsarbete samt om vilka avsikter statsrådet har med
              det aviserade stödet till utredningar om kommunsammanslagningar.
            </seg>
            <seg n="a4f30057">
              Interpellationen har överlämnats till mig.
            </seg>
            <seg n="5aa71d4b">
              Den svenska samhällsmodellen bygger på en omfattande kommunal
              självstyrelse, där ansvaret för stora och viktiga delar av vår
              gemensamma välfärd vilar på kommuner och landsting. En grundprincip
              i det offentliga uppdraget är att kunna ge alla medborgare en
              likvärdig service och en likvärdig behandling oavsett var i landet
              de bor.
            </seg>
            <seg n="f78f3775">
              Regeringen har under perioden 20022004 avsatt totalt 125 miljoner
              kronor för att stödja samverkansprojekt mellan kommuner och landsting
              med befolkningsminskning. Ökad samverkan är ett sätt att möta
              de utmaningar som kommunsektorn står inför, och vi föreslår därför
              att stöd till samverkan mellan kommuner ska kunna fortsätta.
            </seg>
            <seg n="b0125c43">
              En diskussion om kommunsammanslagningar har förts i olika delar
              av landet de senaste åren. Det mest uppmärksammade fallet är Ragunda
              och Bräcke i Jämtland som för en tid sedan höll en lokal folkomröstning
              i frågan. Jag är övertygad om att dessa diskussioner kommer att
              fortsätta, som en parallell till de diskussioner om offentliga
              sektorns struktur och uppgiftsfördelning som förs i Ansvarskommittén,
              och jag ser dem som värda att stödja bland annat genom den föreslagna
              möjligheten att bevilja bidrag till utredningar.
            </seg>
            <seg n="f297b16b">
              Jag är samtidigt medveten om att diskussioner på vissa håll förekommer
              om kommundelningar. Min bedömning är att utvecklingen inom sektorn
              gör att det blir svårare för framför allt mindre kommuner att
              uppfylla de krav som ställs på de kommunala verksamheterna. Det
              är därför inte aktuellt med något stöd till kommuner som vill
              utreda en eventuell kommundelning.
            </seg>
          </u>
          <note type="speaker" n="1be93958">
            Anf. 130 KERSTIN LUNDGREN (c):
          </note>
          <u who="kerstin_lundgren_078b71" xml:id="i-507b4bca7c5e9538-0" n="58d1642f">
            <seg n="dc9121e8">
              Herr talman! Även jag vill hälsa Sven-Erik Österberg välkommen
              som statsråd. Det här är ju en fråga som anknyter väldigt mycket
              till de diskussioner som har förts tidigare här i kammaren.
            </seg>
            <seg n="41e67bba">
              Med anledning av den föregående interpellationsdebatten vill
              jag inleda med att konstatera att utgångspunkten för Sven-Erik
              Österbergs perspektiv är den sammanhållna enhetsstaten där kommunerna
              är utförare av statliga uppgifter.
            </seg>
            <seg n="6f2c026a">
              Svaret präglas också av detta att det handlar om ansvar. För
              min del tycker jag att det är viktigt att samtala både om att
              utveckla ansvarsfördelning och också om att utveckla maktdelning.
              Det är naturligtvis det som är en viktig grund för att klara en
              lång rad av de andra frågorna, inte minst när vi pratar demokrati.
            </seg>
            <seg n="ee4476ce">
              Samverkan är naturligtvis ett sätt att möta utmaningar. Frågan
              är varifrån utmaningarna kommer, herr talman. Är det utmaningar
              som kommer från medborgarna, där medborgarna har önskemål och
              ställer krav på den kommunala verksamheten, eller är det utmaningar
              som kommer från ovan, från den här kammaren eller från regeringen?
              Det är ett intressant perspektiv.
            </seg>
            <seg n="2d9727a0">
              Det är klart att för att kunna möta utmaningar som kommer underifrån,
              från medborgarna, måste man få rum för att kunna tala om och fatta
              beslut om dessa. Utmaningarna kan komma från medborgarna i form
              av att man vill dela kommuner för att skapa det demokratiska samtalsrummet
              som gör att man kan föra en bra demokratisk dialog och utveckla
              sin lokala verksamhet.
            </seg>
            <seg n="ebc11415">
              Därför är det beklagligt att man från regeringens sida bara ser
              ett intresse, nämligen att kommunerna måste möta utmaningarna
              från ovan. Det är det som blir slutsatsen av statsrådets svar,
              herr talman, därför att hans bedömning är att utvecklingen inom
              sektorn gör att det blir allt svårare för mindre kommuner att
              uppfylla de krav som ställs. Och de krav som ställs kommer då
              framför allt från regering och riksdag, från ovan. Det är klart
              att med det perspektivet och med det synsättet måste det naturligtvis
              vara svårt att se att det finns skäl att vara med från statens
              sida och underlätta för de medborgare som önskar dela en kommun
              och inte bara medverka till att slå samman kommuner, som regeringen
              uppenbarligen har ett intresse av.
            </seg>
            <seg n="5b56f517">
              Man skulle kunna fundera över vad som är nästa steg. Om kraven
              från ovan ökar på kommunerna, kommer kraven från ovan indirekt
              att leda till, med eller utan pengar i bakfickan, en sammanläggning
              av kommunerna. Det ser närmast ut som en tanke att det är det
              som är regeringens mål, även om jag också lyssnade på föregående
              interpellationsdebatt där statsrådet inte ställde upp på den linjen
              utan menade att ingen sådan central reform är på väg. Men, ändock,
              man kan styra på många olika sätt. Pengar är en del, krav och
              uppgifter från ovan är en annan del.
            </seg>
            <seg n="f048335f">
              Jag tycker som sagt var att man måste vara beredd att inte bara
              diskutera ansvarsfördelning utan också maktdelning, herr talman.
              Vilket är det långsiktiga målet i den här delen, ansvarsfördelning
              eller maktdelning?
            </seg>
          </u>
          <note type="speaker" n="8ab6096a">
            Anf. 131 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-49" n="a05d2559">
            <seg n="0f1bbc67">
              Herr talman! Jag har utgått ifrån, åtminstone ser jag så på frågan
              själv, att även vi som arbetar på nationell nivå är oerhört lyhörda
              för vad svenska folket vill. Mycket av den politik som vi för
              grundar sig också ytterst på en folkvilja som vi möter när vi
              rör oss ute i landet eller via andra indikationer som vi får via
              våra partiorgan, och så vidare. Jag skulle inte vilja säga att
              det bara är på den kommunala nivån som jag får det intrycket,
              utan vi lever i en ganska stor samklang här.
            </seg>
            <seg n="8babece8">
              Jag vill peka på, som jag också sade till Jörgen Johansson, att
              det unika i svenskt system är att det finns en röd tråd från stat
              till landsting och kommun, där man har en uppgift att se till
              att ha en verksamhet som gagnar svenska folket på bästa sätt.
            </seg>
            <seg n="680ecd5a">
              Sedan är det här komplicerat. Jag är väl medveten om att det,
              precis som interpellanten Kerstin Lundgren säger, säkert finns
              rörelser på många ställen ute i landet där man diskuterar och
              tycker att man skulle ha det bättre som egen kommun. Jag tycker
              att vi kan ha stor respekt för den ingången. Det dyker upp sådana
              saker lite överallt, senast i Eskilstuna och Torshälla. Även i
              Södertälje och Järna förs sådana diskussioner. De brukar föranledas
              av en ganska grundlig genomgång av om det finns förutsättningar
              att dela kommunen. Ytterst åvilar det också ett ansvar att klara
              den kommunala verksamheten, den kommunala servicen, till kommuninvånarna.
            </seg>
            <seg n="468bbe4b">
              I de här båda fallen, bara för att ta som exempel, har man utrett
              möjligheten och sett att det blir en ganska ordentlig kostnadsfördyring,
              inte minst genom att over head -kostnaderna ökar, man måste slå
              isär den kommunala administrationen och ha två i stället för en.
              Även om den inte blir dubbelt så stor behövs det fler för att
              klara uppgifterna.
            </seg>
            <seg n="6b5e85e9">
              Här har vi också ett ansvar gentemot skattebetalarna. Är man
              beredd att betala mer skatt för mer administrativ verksamhet,
              för att ta ett exempel, bara för att ha en egen kommun? Det är
              sådana frågeställningar som måste vägas in när man diskuterar
              om man ska slå isär kommuner. Det tror jag är väldigt viktigt
              att peka på i den här diskussionen.
            </seg>
            <seg n="d554221c">
              Sedan är det så att hela Kommun-Sverige har utvecklats. När jag
              föddes på 50-talet fanns det väldigt många kommuner. Antalet har
              minskats ned. Men det är klart att det ansvar som kommunerna hade
              på den tiden inte går att jämföra med de krav som ställs på dagens
              kommuner, inte minst från kommuninvånarnas sida. Hela den sociala
              sektorn har byggts ut liksom daghemsverksamhet och skolverksamhet.
              Det är helt andra verksamheter som ingår. Det är klart att det
              frestar på den enskilda kommunen som ska kunna verkställa verksamheterna.
              Det är också en ekonomisk fråga om det är rimligt.
            </seg>
            <seg n="f5dc3ed9">
              Det här måste pareras på något lämpligt sätt. Det måste dras
              en linje under de förutsättningar som finns. Skatteutjämning är
              en sak. Jag vet inte vilken bedömning Kerstin Lundgren gör, men
              jag känner nog att skatteutjämningen är dragen så långt som man
              kan klara av i det här landet med någorlunda acceptans från olika
              kommuner beroende på om man är givare eller tagare. Säkert skulle
              de som är tagare vilja ha mer, men det måste också balanseras
              mot dem som är givare. Blir kommuner för svaga ekonomiskt och
              inte klarar av det här, på vilket sätt ska man då kunna hantera
              det i en framtid på ett bra sätt?
            </seg>
            <seg n="688b361f">
              Det är alltså en väldigt grannlaga uppgift. Vi har inte ansett
              att det behövs någon stimulans till kommundelningar i det här
              läget, eftersom det är en stark spridning och vi ser att det är
              väldigt små kommuner som det handlar om. Många gånger är det delar
              som vill bryta sig ur där förutsättningarna inte är de bästa.
              Jag tycker att det måste vägas in väldigt tydligt. Det kan finnas
              en vilja att göra någonting, men det måste också baseras på förutsättningarna
              och på vilka ekonomiska konsekvenser det får.
            </seg>
          </u>
          <note type="speaker" n="7faf4073">
            Anf. 132 KERSTIN LUNDGREN (c):
          </note>
          <u who="kerstin_lundgren_078b71" xml:id="i-507b4bca7c5e9538-1" n="58d1642f">
            <seg n="d83d8cd1">
              Herr talman! Maktdelning innebär att inte vi i den här kammaren
              eller regeringen behöver sitta och göra de här avvägningarna,
              utan det innebär att varje nivå hittar lösningar inom sitt område
              för att klara av både finansiering och beslut och att medborgarna
              får möjlighet till ansvarsutkrävande. Det är en tydlighet, och
              det skapar förutsättningar för medborgarna att delta, utöva makt
              och utkräva ansvar när man ser var besluten ligger i stället för,
              som det i dag är, att ha en smått ogenomtränglig djungel med alla
              de regler som olika myndigheter, vi i den här kammaren och andra
              för till.
            </seg>
            <seg n="c080e9ae">
              Herr talman! Nationell nivå är inte den bästa nivån att avgöra.
              Vissa tror att det blir lika därför att man på nationell nivå
              ser ett problem och hittar en lösning, och då vill man ha likhet
              över hela landet. Jag hörde också att det i en tidigare debatt
              talades om LO:s krav på att det skulle se likadant ut.
            </seg>
            <seg n="5c04a1ea">
              Men vi människor, herr talman, är olika. Om vi är unika med olika
              preferenser och olika önskemål, om vi ska få utrymme för våra
              idéer, för våra val, då kan vi inte prövas mot samma mall, utan
              då måste det få finnas utrymme för lokala avvägningar. Det är
              det som är så fint, herr talman, med en maktdelad struktur.
            </seg>
          </u>
          <note type="speaker" n="dbb925b5">
            Anf. 133 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-50" n="a05d2559">
            <seg n="a5b02418">
              Herr talman! Jag ska se till att Kerstin Lundgren och de andra
              interpellanterna får LO:s rapport. Om man läser den ser man att
              det inte är LO:s syn som representeras. Man behöver inte dela
              LO-ekonomernas syn och deras slutsatser. Men det är en SIFO-undersökning
              om svenska folkets syn på frågan som ligger till grund för rapporten.
              Man kan ha åsikter om den det har jag sagt tidigare och man behöver
              inte dela allt som står i den. Men jag tycker ändå att den är
              ett intressant inlägg i den här debatten, som ibland kan tendera
              att kantra åt det ena hållet, där den totala lyckan är ett totalt
              kommunalt självstyre där man kan bortse från allting annat.
            </seg>
            <seg n="3b7b61b4">
              Jag har sagt tidigare, och jag säger det igen, att jag tycker
              att det är viktigt med kommunalt självstyre. Det ska vi vara rädda
              om, men vi måste också väga in andra faktorer som hur vi klarar
              av att ge den service till kommuninvånarna som de faktiskt har
              rätt till.
            </seg>
            <seg n="927620b5">
              Den nationella nivån kan aldrig kapitulera. Så är det. Skulle
              kommuner haverera när man inte klarar av sina uppgifter och så
              vidare måste alltid den nationella nivån vara beredd att gripa
              in, reda ut det här och se till att de människor som finns där
              inte kommer till skada eller far illa i den verksamhet som bedrivs.
              Därför är det väl också naturligt att den nationella nivå har
              en insyn och en vilja vad gäller hur detta ska utvecklas på ett
              förnuftigt sätt naturligtvis med självstyrelsen utvecklad så långt
              det går.
            </seg>
            <seg n="59f8507d">
              Jag tycker att det här med att dela kommuner är ett typexempel
              där en känsla kan vara väldigt stark av vissa skäl men kan krocka
              och konfronteras med en ekonomisk verklighet som ser lite annorlunda
              ut. Det är det jag menar måste vägas ihop så att slutsatsen av
              sådana här yttringar där man vill göra vissa ingrepp i de strukturer
              som finns också måste baseras på frågor som: Är det rimligt? Kan
              det fungera? Kan det vara verkningsfullt i framtiden?
            </seg>
            <seg n="b28310a8">
              Det handlar inte om vad staten vill eller vad staten är. Det
              handlar ytterst om huruvida samhällsapparaten kan fungera i alla
              sina delar. Där har vi ett gemensamt ansvar. Det går inte att
              göra bilden riktigt så enkel, tycker jag, som Kerstin Lundgren
              gör när hon säger: Låt människorna bestämma lokalt så blir det
              bäst resultat. Då måste också ansvaret för de ekonomiska delarna
              vara tydligare än man kanske kan uttrycka i en enskild folkomröstning,
              eller på vilket sätt det nu kommer, där det inte går att väga
              in alla faktorer. Det är ju därför man har en beredningsprocess
              efteråt.
            </seg>
            <seg n="193a55d5">
              Jag kan återigen säga att den kommunala självstyrelsen är viktig.
              Det är viktigt att utveckla den i små kommuner såväl som i stora
              på många sätt. Det är väl inte alltid det är så att ju mindre
              man är desto bättre fungerar demokratin. Det finns det också lite
              olika inriktningar i. Förutsättningarna kan vara bättre i en liten
              kommun, det kan jag säga, eftersom närheten mellan förtroendevalda
              och väljare kan vara bättre. Men det kan också lösas på ett effektivt
              i större kommuner. Det har vi sett olika försök som visar som
              också kan vara intressanta att studera.
            </seg>
            <seg n="a661114c">
              Vi har lite olika struktur på kommuner, och vi har också en utveckling
              på många sätt. Jag tror att det starkaste behovet just nu inte
              är att dela kommuner utan att se hur vi kan få en ökad samverkan
              och ett bättre utbyte mellan kommuner för att stärka sig inom
              de områden där man faktiskt ska serva svenska folket.
            </seg>
          </u>
          <note type="speaker" n="d53ae12b">
            Anf. 134 KERSTIN LUNDGREN (c):
          </note>
          <u who="kerstin_lundgren_078b71" xml:id="i-507b4bca7c5e9538-2" n="58d1642f">
            <seg n="1e734a47">
              Herr talman! Om man vill ha lokalt självstyre och om man vill
              ge medborgarna inflytande, och regeringen tycker att man ska ge
              stöd för att kommuner ska kunna hitta olika lösningar, då borde
              det, herr talman, vara lika riktigt och viktigt att ge stöd för
              samverkan, sammanläggning för dem som så önskar, med den beredningsprocess
              som kommer, som att ge stöd för dem som vill dela med en beredningsprocess
              utifrån dagens modell. Sedan kan man ha visioner om en annan typ
              av struktur, en maktdelad struktur. Men utifrån dagens modell
              borde det vara lika viktigt att satsa på att ge möjlighet till
              delning som på att slå samman kommuner.
            </seg>
            <seg n="8c3e56e1">
              När statsrådet nämner de kommuner där man nu diskuterar delning,
              ta då ett exempel. Ta LSS-verksamheten, där det inte finns något
              utrymme för kommunalt självstyre. Där är man så politiker man
              är, och lokalt valda helt och hållet statliga tjänstemän. I det
              här sammanhanget är det ett tydligt exempel där vi lägger ut ansvaret
              på kommuner, vilket gör att man inte får möjligheter att forma
              sin verksamhet, att man inte blir bärkraftig trots att man kanske
              vill vara en liten kommun, trots att medborgarna skulle önska
              det.
            </seg>
            <seg n="c735fc44">
              Så är det i fallet Södertälje och Järna. Det är ett tydligt exempel
              på när den här kammaren, regering och riksdag, lägger på kommuner
              ett uppdrag där de inte får makt utan bara ansvar och där man
              får betalningsansvar. Det gör att man inte kan forma sin verksamhet
              utifrån de lokala utvecklingsönskemål som finns. Det tycker jag
              är beklagligt. Bort med den typen av strukturer, bort med den
              typen av system och ge utrymme för lokala val att få ett genomslag
              inte bara i den ena riktningen utan också i den andra!
            </seg>
          </u>
          <note type="speaker" n="c3207584">
            Anf. 135 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-f095e3d3925586b9-51" n="a05d2559">
            <seg n="f967d72e">
              Herr talman! När det gäller LSS kan det nog vara på sin plats
              med lite rannsakan från de flesta partier. Jag tror att de flesta
              tryckte på knappen när lagen genomfördes, men det är många som
              inte vill acceptera utslaget av lagen när den ställer till bekymmer
              ute på fältet. Den kanske fordrar en särskild diskussion och en
              särskild debatt. Jag vill inte gå djupare in på det i dag.
            </seg>
            <seg n="9a2c9be7">
              Sedan tycker jag, och jag tror att vi är ganska överens om det,
              att det finns ett stort utrymme för lokala initiativ på många
              olika sätt. Man kan ta initiativ. Men jag tycker också att det
              är viktigt att det sker en avvägning av om vissa inriktningar
              faktiskt är möjliga att genomföra på det sätt som jag tidigare
              har sagt. Jag ska inte upprepa mig.
            </seg>
            <seg n="abe8f123">
              Det tycker jag är viktigt. Just nu ser inte jag att det största
              behovet för att få en effektiv kommunal förvaltning är att dela
              på kommuner. Jag ser faktiskt ett större behov av ökad samverkan
              och av att se till att man klarar de uppgifter man har med de
              ekonomiska förutsättningar som finns. Därför gör jag en viss skillnad
              i den här frågan på ett sätt som inte Kerstin Lundgren gör.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="5df8a2b2">
            18 § Svar på interpellation 2004/05:83 om allt färre förtroendevalda
          </note>
          <note type="speaker" n="bc2080f9">
            Anf. 136 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-52" n="1c54e1d9">
            <seg n="8cd43d86">
              Herr talman! Kerstin Lundgren har frågat statsrådet Mona Sahlin
              vilka ytterligare åtgärder hon avser att vidta för att delmålet
              om ett ökat antal förtroendevalda ska uppnås, vad hon avser att
              göra för att formulera långsiktiga mål samt om hon avser att ompröva
              delmålet under denna mandatperiod.
            </seg>
            <seg n="1d3bd938">
              Arbetet inom regeringen är så fördelat att det är jag som ska
              svara på frågan.
            </seg>
            <seg n="ef5b8301">
              Just kommen från ett kommunalt förtroendeuppdrag vill jag inleda
              med att säga att jag är glad över att Kerstin Lundgren tagit upp
              den här frågan till diskussion.
            </seg>
            <seg n="9308e7d8">
              Regeringens demokratipolitik utgår i dag från de fyra långsiktiga
              mål som riksdagen beslutade om i april 2002 efter regeringens
              förslag i propositionen Demokrati för det nya seklet (prop. 2001/02:80).
              Regeringen har därefter följt upp den svenska demokratins utveckling
              i förhållande till målen i regeringens skrivelse Demokratipolitik
              (skr. 2003/04:110). I skrivelsen presenteras demokratipolitikens
              fortsatta inriktning och de områden som bör prioriteras i syfte
              att långsiktigt verka för de demokratipolitiska målen för att
              värna och fördjupa den svenska folkstyrelsen. Regeringens demokratipolitik
              innefattar även att löpande utvärdera målen. Vid behov kan regeringen
              också komma att föreslå riksdagen nya eller förändrade mål.
            </seg>
            <seg n="c6bf75c4">
              Ansvaret för att uppnå målet om fler förtroendevalda på lokal
              nivå är något som framför allt åvilar kommuner och landsting och
              de politiska partierna. Regeringen i sin tur har ansvar för att
              kontinuerligt se över de förtroendevaldas villkor och undanröja
              eventuella hinder samt för att bland annat öka kunskapen om varför
              vissa delar av befolkningen fortsätter att vara underrepresenterade.
              Regeringen har redan vidtagit flera åtgärder för att förbättra
              de förtroendevaldas villkor. De uppföljningar som har gjorts av
              dessa åtgärder visar emellertid att det finns ett fortsatt behov
              av insatser på området vilket också redovisas i den demokratipolitiska
              skrivelsen (skr. 2003/04: 110).
            </seg>
            <seg n="a2a43a1d">
              För att minska underrepresentationen och förbättra villkoren
              för de människor som vill och kan åta sig politiska förtroendeuppdrag
              fördes exempelvis diskussioner med riksdagspartiernas partisekreterare
              i december 2003 kring bland annat frågan om rekrytering av nya
              förtroendevalda. Jag avser nu att bjuda in ett antal förtroendevalda
              på lokal nivå till ett seminarium för att diskutera rekryteringen
              av och villkoren för de förtroendevalda. Jag avser också att låta
              se över förutsättningarna för beslutsfattande på distans, tillgången
              till modern informationsteknik och administrativt stöd till förtroendevalda
              samt omfattningen av och innehållet i utbildningar till förtroendevalda.
              Jag vill i detta sammanhang här också nämna att det nyligen har
              tillsatts en parlamentarisk kommitté (Ju2004:07) med uppdrag att
              motverka och förebygga hot och våld mot förtroendevalda i stat,
              kommun och landsting.
            </seg>
            <seg n="2aa3cbcd">
              I en demokrati har alla medborgare rätt att delta i och bidra
              till det gemensamma samhällets utveckling. Den representativa
              demokratins fortlevnad förutsätter att det finns människor som
              under en period i livet är beredda att åta sig ett uppdrag som
              förtroendevald. Därför är det viktigt att villkoren för att vara
              förtroendevald är goda så att de både möjliggör och stimulerar
              människor oavsett bakgrund att åta sig uppdrag. För detta arbete
              har vi alla ett stort ansvar.
            </seg>
          </u>
          <note type="speaker" n="8b20c1f8">
            Anf. 137 KERSTIN LUNDGREN (c):
          </note>
          <u who="kerstin_lundgren_078b71" xml:id="i-507b4bca7c5e9538-3" n="58d1642f">
            <seg n="53d8cf77">
              Herr talman! Jag får tacka Jens Orback för svaret på min interpellation
              och samtidigt hälsa välkommen till kammaren och gratulera till
              utnämningen till statsråd med ansvar för bland annat de här frågorna.
            </seg>
            <seg n="3caa4a3f">
              Herr talman! Det är naturligtvis intressant att föra ett samtal
              kring ett av den här kammarens beslutade demokratimål, inte minst
              mot bakgrund av den diskussion vi förde alldeles nyss. Regeringen
              anslår medel för att slå samman kommuner, vilket är en del av
              en utveckling som har lett fram till färre förtroendevalda. Det
              är tufft när kammaren har sagt att vi år 2010 som ett delmål ska
              ha uppnått 10 000 fler förtroendevalda. Man ser framför sig år
              2020 något väldigt stort. Det gör att man blir fundersam och nyfiken
              när man läser regeringens budgetproposition och tidigare skrivelsen
              till kammaren om demokratipolitik. Vad finns det nu för spår?
              Vad har regeringen gjort? Vart bär det hän? Det vi kan se, herr
              talman, är att om denna utveckling fortsätter kommer vi snarare
              att ha 10 000 färre förtroendevalda år 2010 än vad vi hade när
              riksdagen tog beslutet. Det är 4 000 färre i kommunerna under
              denna period. Det är alltså något som går i precis motsatt riktning.
            </seg>
            <seg n="7fd3f61a">
              När jag lyssnade till vad statsrådet sade funderade jag på om
              det finns något skarpt som talar om att det kommer att gå i en
              annan riktning. Jag vet inte om herr talman kunde höra någonting
              tydligt i det sammanhanget. Själv har jag både läst och lyssnat,
              och jag har lite svårt att se annat än att regeringen och statsrådet
              vill föra samtal med några förtroendevalda om villkoren. Det handlar
              mycket om det, tycker jag mig se. Det handlar om villkor och praktiska
              frågor om medverkande och deltagande.
            </seg>
            <seg n="a0ab247b">
              Herr talman! I demokratiskrivelsen står det tydligt att det är
              de som känner att de inte har haft möjlighet att påverka som drar
              sig tillbaka. De tror inte att de blir hörda. Av dem som blir
              kvar får allt färre alltfler uppdrag. Det är den sitsen, det vill
              säga att det blir färre som verkligen känner att de kan påverka.
              Det kan möjligen hänga samman med att utrymmet för påverkan, även
              i den lokala miljön, blir allt mindre till följd av att kammaren
              och regeringen lägger på så många fasta uppgifter att det finns
              inget kvar att ha makt över. Det är bara att vara en statlig tjänsteman.
              Hur kul är det att ta ett förtroendeuppdrag som statlig tjänsteman?
              Då vore det bättre, herr talman, att söka en tjänst i staten för
              att få lön för det arbete man utför.
            </seg>
            <seg n="44483c3f">
              Det här är ett viktigt perspektiv att ta upp och fundera vidare
              på från regeringens sida. Det finns lite rum kvar med tanke på
              hur utvecklingen går. Jag vet att Kommunförbundet och Landstingsförbundet
              jobbar med att i deras demokratiuppföljningar se över hur de förtroendevalda
              uppfattar dessa bitar. Ta fasta på detta och försök att fånga
              upp något för att göra något konkret. Eller, herr talman, kom
              tillbaka till kammaren och ompröva målet, om det visar sig att
              det inte finns åtgärder att vidta och att det går i fel riktning.
              Annars blir det bara smått ett löjets skimmer över det mål riksdagen
              fastställt.
            </seg>
          </u>
          <note type="speaker" n="e0bd48b0">
            Anf. 138 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-9698a73df9ff0e48-0" n="96ef4545">
            <seg n="789bd980">
              Herr talman! Jag vill också välkomna Jens Orback till det nya
              uppdraget.
            </seg>
            <seg n="1bf27f4f">
              Fler förtroendevalda eller inte kan man diskutera. Jag anser
              att det är viktigare att behålla de förtroendevalda som finns
              redan i dag. Det ska inte accepteras att folkvalda förtroendevalda
              företrädare tvingas avgå på grund av hot som de utsätts för mot
              sig själva eller sina närstående. Jag menar att demokratin är
              allvarligt hotad när människor som har valts till politiska uppdrag
              och har som uppgift att fatta viktiga och svåra beslut inte tillåts
              göra detta på grund av hot och våld.
            </seg>
            <seg n="a71e4889">
              I Sverige har vi redan upplevt det yttersta våldet mot demokratin
              i och med morden på Sveriges statsminister Olof Palme och utrikesminister
              Anna Lindh. Det visar sig också i en färsk rapport från Kommunförbundet
              i juni 2004 att våldet och hoten mot de förtroendevalda inom kommuner
              och landsting är omfattande. Under de 18 månader som undersökningen
              omfattade utsattes hela 23 % av kvinnorna inom landstinget och
              20 % inom kommunen för hotelser. 30 % av de kvinnliga politikerna
              övervägde att avgå av det skälet. Jag vet själv att politiker
              har slutat sina uppdrag på grund av hot som de har fått från allmänheten
              och enskilda, även om det inte har varit det primära eller officiella
              skälet.
            </seg>
            <seg n="0db7a526">
              Värst är det för de kvinnliga politikerna, och de i de högsta
              positionerna utsätts för flest hot. Hoten kan komma från enstaka
              medborgare som känner sig förfördelade, från rasistiska grupper
              eller andra.
            </seg>
            <seg n="853a0a44">
              I mindre utsträckning förekommer skadegörelse, klotter, mordbrand
              och misshandel. Att utsättas för de allvarliga hotelserna om våldet
              får förstås ödesdigra konsekvenser, både för den enskilda och
              för samhället. Det drabbar även den nära familjen genom ständig
              ängslan att det ska hända mamma eller pappa någonting. Att leva
              under den ständiga stressen ger fysiska och psykiska skador, riskerar
              att försämra beslutsfattandet och i värsta fall att man påverkas
              i sitt jobb som politiker helt enkelt beslutar i den riktning
              personen vill.
            </seg>
            <seg n="7ecf8faf">
              Herr talman! Så här kan vi inte ha det, och så här ska det inte
              vara i Sverige år 2004. Men vad gör regeringen? Jo, man tillsätter
              en parlamentarisk utredning. Utredningen kommer säkert att leverera
              ett resultat om ett eller ett par år, som sedan blir föremål för
              debatt. Remissinstanserna ska säga sitt. Så småningom kanske den
              utmynnar i en proposition på riksdagens bord någon gång i framtiden.
            </seg>
            <seg n="bd65e5ca">
              Herr talman! Vad händer nu, statsrådet Jens Orback? Vilka mer
              akuta åtgärder diskuteras på departementet, och hur ser tidsplanen
              ut? Problemen är inte nya för regeringen. Rapporten som kom i
              juni i år var en uppföljning av en rapport som lades fram redan
              år 2001. Då var siffrorna alarmerande, och nu har det blivit ännu
              värre.
            </seg>
          </u>
          <note type="speaker" n="8ed364e1">
            Anf. 139 GUDRUN SCHYMAN (v):
          </note>
          <u who="gudrun_schyman_b80c37" xml:id="i-15a0ea086f1fad2a-0" n="d0c15fef" next="i-22be0fc6e0415680-0">
            <seg n="91558b26">
              Herr talman! Jag ska också börja med att hälsa statsrådet Jens
              Orback välkommen till den politiska hetluften. Han har haft det
              lite hett om öronen i dag, och nu fortsätter det med en kvällssession.
            </seg>
            <seg n="a2941abb">
              Det är intressant att diskutera demokrati, och det handlar om
              många frågor, inte minst jämställdhet. Det är en av de absolut
              största demokratibristerna i vårt samhälle i dag. Det visar sig
              också inom politikens område. Politiken är på inget sätt en fredad
              eller jämställd zon. Därför vill jag passa på att ta upp den frågan
              i det här sammanhanget.
            </seg>
            <seg n="03c6ac3c">
              Det var en intressant artikel i Göteborgs-Posten för ungefär
              en vecka sedan. Man hade gjort en enkät bland kvinnliga politiker.
              Det var bland de kvinnliga statsråden en bit upp i organisationen.
              Men det är ingenting som säger att det ser bättre ut längre ned.
              Man hade frågat och fått svar. Det visade sig att hälften av landets
              högsta kvinnliga kommunpolitiker vittnar om ett aktivt könsförtryck
              i sitt arbete. Kvinnorna berättade att jargongen inom den svenska
              kommunalpolitiken är sexistisk och könskränkande. Mer än hälften
              av dem som hade svarat på enkäten sade att de personligen hade
              blivit sämre behandlade just för att de är kvinnor. De hade blivit
              nedlåtande bemötta, och de hade osynliggjorts vid möten. Mer än
              var tredje kvinna vittnade om att det råder en osund sexistisk
              och könskränkande jargong inom kommunalpolitiken.
            </seg>
            <seg n="d0473072">
              Det finns en forskare, en filosofie doktor i statsvetenskap och
              lektor i kvinnovetenskap, Ingrid Pincus, som har forskat och studerat
              denna fråga. Hon har sett att det är väldiga svårigheter att genomföra
              den statligt deklarerade jämställdhetspolitiken i de kommunala
              organisationerna. Det fastnar i ledningsgrupperna, som oftast
              domineras av män. På olika sätt manövrerar man till att komma
              fram till att det inte är nödvändigt att över huvud taget göra
              något. Hon menar att det måste till mer resurser och ett mer kraftfullt
              arbete från regeringens sida.
            </seg>
            <seg n="51242073">
              Det är ett synsätt som finns som dessa kvinnor vittnar om. Nästan
              hälften av dem säger att de osynliggörs vid möten och att de blir
              sämre behandlade av sina manliga kolleger.
            </seg>
            <seg n="810d08b6">
              Det här är ett stort demokratiproblem. Det är självklart i kommunerna
              som det ska göras något åt detta. Men precis som statsrådet sade
              i sitt interpellationssvar har regeringen ansvar för att se över
              förtroendevaldas villkor och undanröja eventuella hinder.
            </seg>
            <seg n="4e96b7fc">
              Den artikeln och den forskning som är gjord på området visar
              att de patriarkala maktförhållanden som finns på alla nivåer i
              vårt samhälle och följer oss från vaggan till graven också är
              väl representerade inom den politiska sektorn. Det gäller alla
              nivåer och också inom kommunalpolitiken. Det är naturligtvis ett
              hinder för kvinnor att ta politiska uppdrag och sätta sig som
              förtroendevalda i olika församlingar. Min fråga till statsrådet
              är: Vad tänker statsrådet göra åt detta?
            </seg>
          </u>
          <note n="6a945c30">
            Anf. 140 GUNNAR ANDRÉN (fp):
          </note>
          <u who="gudrun_schyman_b80c37" xml:id="i-22be0fc6e0415680-0" n="d0c15fef" prev="i-15a0ea086f1fad2a-0">
            <seg n="502c951e">
              Herr talman! Jag får börja med att säga: dito. Jag nöjer mig
              med detta.
            </seg>
            <seg n="d5273af4">
              Ett par decennier som förtroendevald har lett mig till observationen
              att det finns en sak det inte råder brist på i det här landet.
              Det är sammanträden. Det sammanträds otroligt väldigt mycket i
              det här landet. Jag noterar dock också som Gudrun Schyman ofta
              är inne på att det är väldigt många män som sammanträder.
            </seg>
            <seg n="18554ac9">
              Jag ska ta ett konkret exempel. I den kommun som jag senast har
              bott i lyckades vi i en valberedning jag satt i få in fyra kvinnor
              i fullmäktige förra perioden. Det var unga kvinnor under 40 år.
              Mot slutet av valperioden var ingen kvar i fullmäktige längre.
              Det var barnafödande, studier, ansvar för hemmet, och så vidare.
            </seg>
            <seg n="54679194">
              När man tittar på den politiska sektorn är en sak som är väldigt
              problematisk själva tidsåtgången. Tidsåtgången för kvinnor blir
              ofta väldigt förödande för deras ansvarskänsla för andra saker.
              Det är väldigt svårt att kombinera förtroendeuppdrag med arbete
              och ett stort ansvar för hemmet, som många män kanske inte tar.
              Det är därför som vi tyvärr får många fler män och ofta lite äldre,
              och till och med sådana som är så gamla som jag.
            </seg>
            <seg n="7bafc6d4">
              Jag vill vända på frågan till ett annat perspektiv. Jag tror
              för min del att den viktigaste anledningen till att vi får färre
              förtroendevalda och koncentration av förtroendevalda till ett
              fåtal personer är partiernas roll. Kan man inte förnya partiväsendet
              och göra dessa frivilliga sammanslutningar mer attraktiva där
              människor kan börja sina politiska karriärer utan att behöva omfatta
              varenda ståndpunkt i ett partiprogram?
            </seg>
            <seg n="0c0af986">
              Det är många som tror att man måste tycka som ett parti på alla
              punkter. Jag har aldrig varit med om att jag har tyckt som mitt
              parti på alla punkter. Det ska jag gärna medge. Jag tror för min
              del att man måste titta över vad partierna kan göra. Här kan behövas
              olika former av statligt stöd. Men framför allt måste det komma
              underifrån och inifrån partierna att välkomna människor till diskussion.
            </seg>
            <seg n="2826413e">
              Jag tror att intresset för politik är lika stort som någonsin.
              Jag tror till och med att kunskaperna om politik är större hos
              många fler människor än de kanske var tidigare. Det har den tekniska
              utvecklingen med radio, TV och Internet lett till, och tidningsläsandet
              är väldigt högt.
            </seg>
            <seg n="1f025d66">
              Likväl har antalet fritidspolitiker gått ned. Precis som någon
              sade här tidigare är det allt färre fritidspolitiker som tvingas
              ta på sig alltfler uppdrag. Jag tror inte alltid de är glada för
              detta. De känner sig tvingade till det.
            </seg>
            <seg n="2a07571c">
              I det här sammanhanget ska man säga att vi ska vara stolta och
              glada över att så många fritidspolitiker likväl gör stora insatser.
              Hur roligt är det, herr talman, att ibland få göra sin politiska
              karriär med att tvingas lägga ned det lokala biblioteket av besparingsskäl?
            </seg>
          </u>
          <note type="speaker" n="28593871">
            Anf. 141 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-53" n="1c54e1d9">
            <seg n="3416b3e9">
              Herr talman! Jag får tacka för välkomsthälsningarna. Jag kommer
              precis från ett kommunalt uppdrag. Jag var rätt tvivlande innan
              gick in i det, eftersom jag inte visste hur mycket man hade att
              säga till om. Jag märkte rätt tidigt att engagemang gjorde skillnad.
              Jag är väldigt positiv till mitt förflutna i det kommunala uppdraget.
              Jag kan i varje fall glädja Gudrun Schyman på en punkt. I min
              nämndgrupp var det 75 % kvinnor, och jag är också efterträdd av
              en kvinna där.
            </seg>
            <seg n="50598fc8">
              Vad jag hade väldigt stor glädje av var människors engagemang.
              Det jag började med var att skapa medborgarmöten inför varje nämndmöte.
              Vi såg till att vi hade medborgarförslag. Människors engagemang
              är inte alltid förtroendeuppdrag. Jag hade också väldigt stor
              glädje av att ha ett pensionärsråd och ett handikappråd som alltid
              beredde frågorna utifrån sin synpunkt.
            </seg>
            <seg n="c9adf6b4">
              Jag vill också räkna upp några saker som jag tror har varit till
              nytta för det kommunala uppdraget. Det är att förtroendevalda
              med oregelbunden arbetstid nu kan ta ledigt. De får en bättre
              ersättning för barntillsyn. De får också bättre möjlighet om de
              är funktionshindrade. Man har tittat över resekostnader, och man
              ger stöd för utbildning. Det är inte bara nattsvart.
            </seg>
            <seg n="2372a5f6">
              Som Hillevi Engström mycket riktigt påpekade finns en parlamentarisk
              kommitté med uppdrag att förebygga hot och våld mot förtroendevalda.
              Jag har själv varit med och svarat på frågor. Den kommer med ett
              delbetänkande år 2005 och med sin rapport år 2006. Man kan tycka
              att kvarnarna mal långsamt. Vi kommer också att träffa dem under
              den här perioden. Är det så att Hillevi själv har några förslag
              är det jättebra.
            </seg>
            <seg n="4e483a2f">
              Jag skulle vilja peka på en sak som är ett stort avgörande skäl
              till att vi har mindre antal förtroendeuppdrag. Jag var i Skåne
              förra veckan. Där har man tagit bort stadsdelsnämnderna. Stadsdelsnämnderna
              hotas i Malmö och i Helsingfors. Vill ni ändra på just detta är
              måste i varje fall Hillevi rösta på ett annat parti. Det är just
              det parti som du företräder som vill lägga ned stadsdelsnämnderna.
            </seg>
            <seg n="3aa43464">
              Ett skäl till stadsdelsnämnderna var just att fördjupa demokratin.
              Den erfarenhet som jag har från Helsingfors är att det fungerade
              bra. Det allra viktigaste skälet till att antalet förtroendevalda
              minskar är att man centraliserar och lägger ned stadsdelsnämnderna.
            </seg>
          </u>
          <note type="speaker" n="8c082f9a">
            Anf. 142 KERSTIN LUNDGREN (c):
          </note>
          <u who="kerstin_lundgren_078b71" xml:id="i-507b4bca7c5e9538-4" n="58d1642f">
            <seg n="0c761302">
              Herr talman! Jag vet inte om jag blev klokare den här gången.
              Är det stadsdelsnämnder som är visionen som ska ge de 10 000,
              eller numera kanske 14 000, nya uppdragen för att vi ska nå målen?
              Då vill det till att det blir många stadsdelsnämnder. Det vore
              kul att höra om ministern och regeringen bereder något initiativ
              på det området.
            </seg>
            <seg n="22f08eb7">
              Min fråga var vad regeringen gör för att vi ska nå mål 2 när
              utvecklingen går åt precis fel håll. I stället för plus 10 000
              riskerar vi att få minus 10 000 när delmålet ska ha uppnåtts.
              Där saknas egentligen tydliga svar.
            </seg>
            <seg n="0b39541f">
              Herr talman! Många utredningar visar att människor, medborgare,
              är beredda att ta förtroendeuppdrag om de får frågan. Det största
              hindret för att man inte gör det är enligt många av undersökningarna
              att man aldrig fått frågan.
            </seg>
            <seg n="76cbd504">
              Om man får frågan kanske man börjar fundera. Vilka villkor är
              det? Hur ser det ut med underordningen? Är det en underordning
              på könsmaktsidan, eller är man underordnad staten så att man inte
              får något utrymme alls? Hur ser det ut med våldsinslag mot förtroendevalda?
              Hur ser det ut i de olika ekonomiska frågorna?
            </seg>
            <seg n="e72be1d3">
              Herr talman! Först och främst måste det finnas ett uppdrag som
              man får frågan om. Försvinner de i rask takt är det någonting
              som felas i den delen. Regeringen verkar inte bekymra sig om det.
              Det finns inte ens en liten utredning. Här är det bara frågor
              om villkor man talar om. Jag förväntar mig att man i så fall kommer
              tillbaka till kammaren med en förändring av målet. Annars blir
              det fel.
            </seg>
            <seg n="4672ed95">
              Jag har ytterligare en liten fundering. Det gäller stadsdelsnämnder,
              som Jens Orback talar väl om. Personligen har också jag positiva
              erfarenheter av detta. Men det gäller om de har makt och möjligheter
              och inte fylls av statliga direktiv eller av ovanstående krav.
            </seg>
            <seg n="c44fca12">
              En av de frågor som jag har försökt driva och som Centerpartiet
              drivit här i kammaren är att öppna möjligheten om man ska ha stadsdelsnämnder
              att göra dem direktvalda så att de får ett tydligt mandat från
              medborgarna och legitimitet. Det ska inte vara ett mandat från
              ovan utan ett mandat underifrån.
            </seg>
            <seg n="5dddfce1">
              Det vore spännande att höra om ministern som ser stadsdelsnämnderna
              som en framgångsmotor är beredd att lägga fram ett förslag om
              direktval när det gäller den typen av församlingar. Det vore i
              så fall ett steg på väg.
            </seg>
            <seg n="e663e304">
              Herr talman! En bild som är viktig att fånga upp när man funderar
              på förtroendeuppdrag är synen att det är någon annan som alltid
              ska göra något. Möjligheterna för medborgarna att själva ta ansvar
              och själva genomföra något är en viktig grund för att också vara
              beredd att ta ansvar som förtroendevald. Det är viktigt att vi
              försöker råda bot på nånannanismen som finns i så många sammanhang.
              Man förväntar sig bara att någon annan ska leverera och man själv
              inte behöver göra något. Just nånannanismen ligger ofta i regeringens
              perspektiv.
            </seg>
          </u>
          <note type="speaker" n="38da3799">
            Anf. 143 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-9698a73df9ff0e48-1" n="96ef4545">
            <seg n="c8a93d69">
              Herr talman! Var femte kvinnlig kommunpolitiker utsätts för hot.
              Det måste göras någonting innan utredningen lägger sitt delbetänkande,
              enligt mitt sätt att se. Jag tycker rent spontant att det finns
              ganska mycket och ganska enkla saker att göra. Till exempel skulle
              polisen på den ort där politikern bor och verkar kunna göra en
              hot- och säkerhetsbedömning av sådana saker som till exempel skalskyddet,
              bostaden. Hur ser det ut? Om den här politikern ringer 112 borde
              det kunna komma upp en markering hos polisens sambandscentral
              att det är en viss person som har anledning att känna sig extra
              hotad, att det är ett hot som man ska ta på väldigt stort allvar.
              Vad vet närpoliserna om den här typen av brottslighet? Jag vågar
              säga: väldigt lite.
            </seg>
            <seg n="0b037883">
              Man kan också tänka sig att fordon som ägs av personer som utsätts
              för hot kan bli spärrmarkerade så man inte kan ringa direkt och
              få reda på vilket fordon statsrådet Orback har till exempel. Jag
              tycker inte att det är en allmän uppgift som allmänheten bör känna
              till.
            </seg>
            <seg n="4cb5d7b0">
              Man kan också tänka sig mer utbildning för de förtroendevalda
              själva. Hur ska man hantera hot, människor som trakasserar en
              på olika sätt? Det är väldigt lite kunskap till och med i den
              här byggnaden för oss förtroendevalda om hur man ska hantera de
              brev, mejl och samtal man får. Vad kan trigga en person ännu mer,
              respektive vad kan verka lugnande? Hur ska man göra en anmälan?
              Blir det bättre då eller inte? Den här listan kan göras väldigt
              lång.
            </seg>
            <seg n="785b941f">
              Jag vet också att statsråd och andra får en väldigt bra genomgång
              av Säkerhetspolisen. Varför inte ge den möjligheten till fler
              förtroendevalda? Det är faktiskt mer hot mot övriga ute i samhället.
              Min fråga återkommer: Kommer man på departementet, och som statsrådet
              ser det, att göra några åtgärder innan förslagen läggs på bordet
              för att redan nu försöka förebygga att inte fler blir utsatta
              för mer hot och våld?
            </seg>
          </u>
          <note type="speaker" n="978daa2e">
            Anf. 144 GUDRUN SCHYMAN (v):
          </note>
          <u who="gudrun_schyman_b80c37" xml:id="i-15a0ea086f1fad2a-1" n="d0c15fef" next="i-22be0fc6e0415680-1">
            <seg n="3340a277">
              Herr talman! Jag gör ett försök igen. Jag sade så här: Vartannat
              kvinnligt kommunalråd har blivit kränkt. Hälften av dem vittnar
              om aktivt könsförtryck i sitt arbete. Mer än var tredje vittnar
              om sexistisk och könskränkande jargong inom kommunalpolitiken.
              Statsrådet svarar mig: I min stadsdel var det bra. 75 % var kvinnor.
              Det är ju att gratulera, men det här gäller situationen i hela
              landet. Det är alarmerande, menar jag. Om det ser ut så här på
              den högsta nivån finns det ju all anledning att tro att det också
              ser ut så nedanför. Det är i alla fall min övertygelse.
            </seg>
            <seg n="7e7d7a05">
              Vi vet också att många kvinnor slutar inom kommunalpolitiken
              och inom politiken över huvud taget. En tidigare talare här sade
              att kvinnor inte har tid, för kvinnor har så mycket annat att
              göra och har så många andra ansvarsområden. Det är alldeles riktigt.
              Man skulle kanske kunna fråga sig: Hur kommer det sig då att män
              har så mycket tid att sitta på alla dessa evinnerliga sammanträden
              och bekräfta varandra? Kanske handlar det om det. Kanske ställer
              vi frågan fel. Väldigt ofta tycker jag att man möter frågan hur
              vi ska få in kvinnor på alla möjliga ställen, hur vi ska få in
              kvinnor i politiken. Vi kanske skulle ställa frågan: Hur ska vi
              få ut männen?
            </seg>
            <seg n="880185ca">
              Det här är ett stort problem, och jag vill inte att statsrådet
              ska börja sin bana här i kammaren med att vifta bort en så allvarlig
              fråga. Jag vill gärna ha ett svar. Anser statsrådet att den patriarkala
              maktstrukturen är ett hinder för kvinnors deltagande i politiken
              och i och med det också ett stort demokratiproblem?
            </seg>
          </u>
          <note n="a51264db">
            Anf. 145 GUNNAR ANDRÉN (fp):
          </note>
          <u who="gudrun_schyman_b80c37" xml:id="i-22be0fc6e0415680-1" n="d0c15fef" prev="i-15a0ea086f1fad2a-1">
            <seg n="bd7b8f18">
              Herr talman! I likhet med Gudrun Schyman anser jag att det är
              viktigt hur man ställer frågorna. Det är då också viktigt att
              man väljer svarsalternativ. Den här frågan som Kerstin Lundgren
              har ställt handlar ju om hur vi ska få fler förtroendevalda. Jag
              har valt ett helt annat perspektiv än de övriga tre talarna. Jag
              menar att man måste börja i partierna. Den första mötesplatsen
              för någon som vill ha ett kommunalt uppdrag är inte en stadsdelsnämnd
              eller en byggnadsnämnd. Det är ett politiskt förtroendemöte inom
              ett parti eller någon annan liknande församling. Därför är det
              otroligt viktigt vilka arbetsformer som partierna väljer. Vi måste
              vara välkomnande till dem som vill engagera sig.
            </seg>
            <seg n="a0af8013">
              Den andra frågan som hänger samman med det andra problemet, att
              det är så många män som sitter det är väldigt många män som sitter
              har att göra med tiden som vi ägnar åt sammanträden. Det har också
              att göra med att vi tydligare måste klargöra rollerna mellan tjänstemän
              och politiker. Här har det skett en uppluckring. Det är väldigt
              många frågor som ställs till politiker som borde ställas till
              tjänstemän i stället. Hur ser de politiska agendorna ut? Det är
              en massa saker som politiker inte borde syssla med. De borde bara
              tala om hur det ska vara, inte inträda i tjänstemännens ställning.
              Det är ett annat problem som också har att göra med att det är
              många kvinnor som inte orkar. De står inte ut med dessa långa
              sammanträden.
            </seg>
            <seg n="c7071867">
              Sedan kan vi ha olika uppfattningar om vem som har ansvar och
              så vidare. Jag anser att män har ett fruktansvärt ansvar för sina
              barn.
            </seg>
          </u>
          <note type="speaker" n="be6c08c2">
            Anf. 146 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-54" n="1c54e1d9">
            <seg n="e5c6cf04">
              Herr talman! Jag vill börja med Gudrun Schyman så jag inte missar
              det när jag besvarar de andra, eftersom det hon tar upp är så
              viktigt.
            </seg>
            <seg n="d25421cd">
              För hundra år sedan ansågs inte kvinnligt kön vara förenligt
              med att ägna sig åt politik. Det var inte heller förenligt med
              att ärva, att starta företag och många andra saker som i dag framstår
              som självklart. Det är för mig uppenbart att vi är bakgrundsstrålade
              av den maktordningen. I regeringens skrivelse, där man har gett
              direktiv till den här utredningen, talar man också om stora problem
              med den rådande könsmaktsordningen.
            </seg>
            <seg n="b6882a3b">
              Det som Gudrun Schyman exemplifierar med hur kvinnor upplever
              sig som trakasserade och hur de lämnar sina uppdrag är ytterst
              allvarligt. Det är ett hot mot själva fundamentet i vår demokrati.
              Jag är också demokratiminister med ansvar för mänskliga rättigheter.
              Det bildar själva fundamentet i mitt arbete, skulle jag vilja
              säga. Ingen ska diskrimineras utifrån kön, etnisk tillhörighet,
              religiös uppfattning eller sexuell läggning. Det är kärnfrågan
              i mitt arbete. Jag ska göra mitt yttersta för att arbeta med de
              frågorna. När det gäller trakasserier tycker jag att det vore
              väldigt bra om det gjordes fler anmälningar så att man också visar
              på det som är oacceptabelt.
            </seg>
            <seg n="581a6d24">
              Jag ska säga till Kerstin Lundgren att om det visar sig att man
              inte klarar av delmålet då ska man ompröva det. Jag har varit
              statsråd i två veckor. Det är för tidigt för mig, tycker jag,
              att komma med ett sådant beslut redan här och nu.
            </seg>
            <seg n="0a2e1430">
              Ett stort ansvar vilar också på partiorganisationerna, som vi
              hade uppe. Jag företräder ett parti med en stor folkrörelse där
              det är väldigt stor konkurrens om platserna och förtroendeuppdragen.
            </seg>
            <seg n="a3318bbf">
              Jag vill dock skicka med detta till de andra partierna. Jag har
              upplevt, om jag får gå till mitt lilla Helsingfors, att många
              andra partier har mycket större problem med att få representanter
              som förtroendevalda.
            </seg>
            <seg n="181452a3">
              Jag vill också säga till Kerstin Lundgren att jag räknade upp
              ett antal saker som ganska nyligen har genomförts. Jag är ju rätt
              ny i den här kammaren. Men det vore bra om du med ditt stora engagemang
              också kunde komma med några konkreta förslag.
            </seg>
            <seg n="4f6d8c02">
              När det gäller det som Hillevi Engström tar upp är ju Moderaterna
              representerade i den här parlamentariska kommittén, och det är
              bra om du tar upp det där. Polisfrågorna lyder inte heller under
              mig, men jag ska gärna ta med dina synpunkter till Thomas Bodström.
            </seg>
            <seg n="2eb2b4be">
              Avslutningsvis vill jag säga till Kerstin att stadsdelsnämndernas
              inverkan på antalet förtroendevalda är ganska stort. Det är ganska
              stor skillnad om Helsingfors är uppdelat i 18 stadsdelsnämnder
              eller om det är en centraliserad byråkrati med en utbildningsnämnd
              i stället för 18 olika nämnder som tittar på bland annat skolan.
            </seg>
          </u>
          <note type="speaker" n="ac945b43">
            Anf. 147 KERSTIN LUNDGREN (c):
          </note>
          <u who="kerstin_lundgren_078b71" xml:id="i-507b4bca7c5e9538-5" n="58d1642f">
            <seg n="c3482461">
              Herr talman! Det vore spännande att höra regeringens syn den
              skiftar ju inte med statsråd, hoppas jag, då regeringen är ett
              kollektiv på vad som ligger bakom att vi har 4 000 färre förtroendevalda.
            </seg>
            <seg n="f6c8f1cc">
              Beror det på att det är för dåliga villkor för dem som är förtroendevalda?
              Det skulle kunna vara så.
            </seg>
            <seg n="f02bacec">
              Beror det på medborgarna inte velat ta uppdrag så att dessa helt
              enkelt har stått obemannade, herr talman, och därför har dragits
              in?
            </seg>
            <seg n="38e07847">
              Medborgarna efterfrågar ju och är beredda att ta förtroendeuppdrag
              om de får dem, har utredningar visat. Kan förtroendeuppdragen
              då ha minskat därför att regeringen för en politik som innebär
              färre kommuner? Det var ju den diskussionen vi hade förut: bidrag
              till att slå samman kommuner men inte till att dela kommuner.
            </seg>
            <seg n="7ea7d3d4">
              Beror det på att regeringen när vi föreslagit att ge det lokala
              självstyret ett reellt innehåll och legitimitet med direktval
              har sagt nej till detta vilket gör att man drar sig undan?
            </seg>
            <seg n="57fb654b">
              Beror det på att man lägger ut ansvar men inte makt och därmed
              gör alla kommunalt förtroendevalda till mer eller mindre statstjänstemän,
              någon ordförande måhända undantagen, och då med betoning på statstjänste
              man ?
            </seg>
            <seg n="2f9ebe6c">
              Jag tror, herr talman, att man måste gå i motsatt riktning. Man
              måste söka möjligheter att utvidga rummet för självstyret. Man
              måste söka möjligheter att dela både makt och ansvar och bygga
              underifrån, inte uppifrån som har varit regeringens policy.
            </seg>
          </u>
          <note type="speaker" n="90b9e64a">
            Anf. 148 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-55" n="1c54e1d9">
            <seg n="71d6e04f">
              Herr talman! Jag har inte så mycket kvar att säga. Jag vill dock
              ta upp det som Kerstin Lundgren sade om att ha så kallade stadsdelsfullmäktige.
              Jag tror att det är svårt utifrån mina erfarenheter i en stad
              som Helsingfors, där vi har en väldigt aktiv fördelningspolitik
              och där de olika stadsdelarna också hänger samman med varandra.
              Det finns exempel. I exempelvis Bryssel har man stadsdelsfullmäktige.
              Men det skapar också en väldig segregering eftersom omfördelningarna
              mellan stadsdelarna inte fungerar.
            </seg>
            <seg n="e1a41b85">
              Avslutningsvis vill jag bara säga att jag tycker att detta är
              en intressant diskussion. Jag skulle också vilja vända mig till
              Gudrun Schyman, som tar upp de här allvarliga frågorna kring trakassering
              och ojämställd representation i kommunerna: Eftersom du är så
              insatt i de här frågorna vore det väl bra om du också levererade
              några förslag.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="8fa4d6ad">
            19 § Svar på interpellation 2004/05:108 om mäns våld och mäns
            kollektiva ansvar
          </note>
          <note type="speaker" n="70e7deb8">
            Anf. 149 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-56" n="1c54e1d9">
            <seg n="1bc11671">
              Herr talman! Gudrun Schyman har frågat mig om jag avser att verka
              för att mäns ansvar för att bryta ned den patriarkala maktordningen
              uppmärksammas, om jag alltjämt har uppfattningen att mäns våld
              mot kvinnor är en kulturfråga samt vilka insatser jag avser att
              vidta för att jämställdhetsarbetet ska ges en mer feministisk
              inriktning.
            </seg>
            <seg n="d0a90406">
              Mäns våld mot kvinnor är ett allvarligt samhällsproblem och det
              mest extrema exemplet på den obalans som råder i maktförhållandet
              mellan kvinnor och män i samhället. Som Gudrun Schyman mycket
              riktigt påpekar är detta våld vanligt förekommande och i dag väl
              dokumenterat, genom statistik från BRÅ som följs upp årligen och
              genom omfångsundersökningen Slagen dam som visar att våldet är
              utbrett och frekvent, liksom att våldet finns överallt. Sifos
              undersökning visar att 10 % av unga kvinnor i åldern 1524 år har
              blivit slagna i ett förhållande. Det är uppgifter som ger allvarliga
              signaler.
            </seg>
            <seg n="a542f6f6">
              Kvinnojourerna har tagit ett stort ansvar för de slagna kvinnorna.
              De senaste åren har också tjejjourer vuxit fram i hela landet.
              Deras arbete är viktigt och bygger på frivillighet. Mäns ansvar
              för att bryta detta mönster är något som alltmer förekommer i
              den allmänna debatten. Vi ser också exempel på att män tar detta
              ansvar, till exempel i Piteå där över 300 män samlades till en
              manifestation för att protestera mot mäns självpåtagna rätt att
              utöva makt, kontroll och våld mot kvinnor. Det ser jag som ett
              verkligt viktigt initiativ som jag hoppas leder till fler sådana
              aktioner.
            </seg>
            <seg n="6c942a11">
              Den 13 december kommer utredningen om uppföljning och utvärdering
              av kvinnofridspropositionens myndighetsuppdrag att lämna sitt
              betänkande och sina förslag på hur arbetet ska bedrivas framöver
              för att motverka mäns våld mot kvinnor. Utredaren har utvärderat
              samtliga åtgärder ur ett könsmaktsperspektiv, och jag ser fram
              emot att få ta del av dessa förslag.
            </seg>
            <seg n="cde19364">
              När det gäller mäns ansvar för att bryta ned den patriarkala
              maktordningen anser jag att det i hög grad handlar om att sprida
              kunskap om maktordningen i samhället. Inom Regeringskansliet pågår
              ett arbete som innefattar kunskapsspridning. I handlingsplanen
              för jämställdhetspolitiken, som sträcker sig fram till 2006, framhålls
              att jämställdhetsarbetet måste ges en mer feministisk inriktning
              för att bryta dagens könsmaktsordning. Det innebär också att regeringen
              betraktar kvinnligt och manligt som sociala konstruktioner, det
              vill säga könsmönster som skapas utifrån uppfostran, kultur, ekonomiska
              ramar, maktstrukturer och politisk ideologi. Om vi inte bryter
              dagens könsmaktsordning kommer vi inte att uppnå ett jämställt
              samhälle.
            </seg>
            <seg n="5655d31e">
              Som ansvarig för samordning av jämställdhetspolitiken inom regeringen
              kommer jag att fortsätta arbetet med att integrera ett könsmaktsperspektiv
              i alla politikområden och att motverka mäns våld mot kvinnor,
              vilket är ett av de fem fokusområdena inom jämställdhetspolitiken.
            </seg>
          </u>
          <note type="speaker" n="6c5a91a7">
            Anf. 150 GUDRUN SCHYMAN (v):
          </note>
          <u who="gudrun_schyman_b80c37" xml:id="i-7966fae2e02557a6-0" n="d0c15fef">
            <seg n="410f6148">
              Herr talman! Tack så mycket för svaret!
            </seg>
            <seg n="bde7e939">
              Min interpellation handlade om mäns våld mot kvinnor och mäns
              ansvar. Att jag ställer den frågan har ju en bakgrund. I svaret
              kan jag utläsa att vi är överens om att detta är ett stort samhällsproblem.
              Det tror jag verkligen att vi är överens om ett gigantiskt samhällsproblem.
              Och det handlar inte om individer, utan det handlar om strukturer
              i samhället. Det handlar om en könsmaktsordning, en patriarkal
              ordning.
            </seg>
            <seg n="3e286cb9">
              Däremot blir jag fundersam över om vi verkligen är överens om
              ansvarsfrågan när jag läser det här svaret. I min interpellation
              tog jag upp uttalanden som statsrådet har gjort tidigare. Jag
              vet att det var innan statsrådet var statsråd. Det var som opinionsbildare,
              och då kan man naturligtvis fläska på på ett annat sätt. Så är
              det ju. Men jag utgår ju ändå ifrån att det var uppriktigt och
              att det var åsikter som statsrådet hade.
            </seg>
            <seg n="2b421de0">
              Då stod det i rubrikerna och i det statsrådet själv skrev: att
              definiera män som grupp och att tala om mäns ansvar när det gäller
              mäns våld mot kvinnor är att vara könsrasist. Så har det stått
              i artiklar som också statsrådet själv har skrivit. Det är ju därför
              som jag är mycket fundersam över hur det är med den här frågan
              nu, om statsrådet fortfarande tycker att det är ett utslag av
              könsrasism att tala om att män som kollektiv också har ett ansvar.
            </seg>
            <seg n="c736a28d">
              Den andra frågan som jag tog upp, som handlade om kultur, ställdes
              också utifrån tidigare uttalanden om att mäns våld mot kvinnor
              är någon form av kulturfråga. Det återkommer lite i det här också,
              att det skulle handla om någon form av kultur.
            </seg>
            <seg n="7fbc3bc4">
              Det tredje jag tar upp är frågan: Vad är en feministisk politik?
              Vad är det som gör att vi har sagt att vi ska gå från en jämställdhetspolitik
              till en feministisk politik? Jo, det är ju, menar jag, just att
              man ser på frågan om makt som central. Det tycks inte statsrådet
              göra. För det står här i interpellationssvaret att när det gäller
              mäns ansvar handlar det om att sprida kunskap om maktordningen.
              Hur då och till vem då? frågar jag. Vi har rätt mycket kunskap.
              Är det inte fråga om att ta konsekvenserna av den?
            </seg>
            <seg n="552de158">
              Det står också att ges en mer feministisk inriktning innebär
              att regeringen ser att könsmönster skapas utifrån uppfostran,
              kultur, ekonomiska ramar, maktstrukturer och politisk ideologi,
              som om de var lika tunga. Det är faktiskt att inte se att det
              är maktstrukturen som är basen. Det är själva maktfrågan som är
              grunden för den uppfostran, kultur, politiska ideologi och ekonomiska
              politik som sedan bär ut det här maktspråket och maktanspråken.
              Det vill säga maktfrågan är inte en fråga bland andra utan den
              är själva grunden. Det är det som är utvecklingen av politiken
              i feministisk riktning, att se att detta är det avgörande.
            </seg>
            <seg n="dc0afdaf">
              Det innebär att det inte är en kulturfråga. Det är inte en uppfostringsfråga.
              Det är inte en informationsfrågan. Då undrar jag: Har statsrådet
              införlivat den här kunskapen numera, eller är det fortfarande
              ett uttryck för könsrasism att tala om mäns kollektiva ansvar?
            </seg>
          </u>
          <note type="speaker" n="042f1e2a">
            Anf. 151 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-9698a73df9ff0e48-2" n="96ef4545">
            <seg n="b22d5b1c">
              Herr talman! Jag tycker att det är intressant att en man som
              omväxling har fått ansvar för jämställdhetsfrågorna i regeringen,
              eftersom tidigare ministrar har pratat mycket men det inte har
              hänt så mycket. Det ska bli spännande.
            </seg>
            <seg n="8a5c9a8e">
              Frågan om mäns våld mot kvinnor och jämställdhet är alldeles
              för angelägen för att bli en fråga för bara hälften av befolkningen,
              kvinnorna. Frågan är också alldeles för viktig för att trasslas
              in och kompliceras med begrepp som genus, könsmaktsordning och
              patriarkatets överordning. Man kan fråga vilka män som helst,
              eller kvinnor med för den delen, som arbetar i samhället eller
              kanske lyssnar på den här debatten vad begreppet könsmaktsordning
              säger dem. Jag tror inte att ministern kommer att få ett begripligt
              svar.
            </seg>
            <seg n="676554f6">
              Mina frågor till statsrådet är: På vilket sätt kan mäns våld
              mot kvinnor minska om man sprider kunskap om maktordningen i samhället?
              Vad menar ministern med att man ska integrera ett könsmaktsperspektiv
              i alla politikområden? Vad menas i praktiken egentligen?
            </seg>
            <seg n="4cf10dbc">
              Mäns våld mot kvinnor har blivit en akademisk fråga fylld av
              begrepp och uttryck som de flesta inte känner igen. Positivt i
              debatten var när Ulf Adelsohn som landshövding sade att riktiga
              karlar slår inte kvinnor. Det var ett inlägg i Operation kvinnofrid,
              som var ganska framgångsrikt här i Helsingfors. Även Gunno Gunnmo,
              som var länspolismästare, var mycket kraftfull och visade var
              han stod.
            </seg>
            <seg n="5d070e27">
              I Piteå tog männen ett ovanligt initiativ och bildade det nätverk
              som vi har hört om i dag. En tidning har också bestämt att man
              ska offentliggöra dömda kvinnomisshandlare med namn och foto.
              Det skulle också vara intressant att höra hur ministern ser på
              det förslaget.
            </seg>
            <seg n="fe4dede6">
              Allt detta i Piteå krävde trots allt en kvinnas liv. Tre barn
              blev föräldralösa. Brottsoffren i det här fallet av våld mot kvinnor
              blev mångdubbelt fler än de tre barnen. Brottsoffren i det här
              fallet kommer aldrig att få ett tidsbestämt straff, och de kommer
              heller aldrig att få någon permission från sina känslor.
            </seg>
            <seg n="ef98f04a">
              Jag tror, herr talman, att både män och kvinnor måste arbeta
              tillsammans och agera kraftfullt ihop, inte var för sig, om vi
              ska få bukt med mäns våld mot kvinnor. Vi måste använda strategier
              som väcker människors sympati och vilja till engagemang snarare
              än rop på kollektiv bestraffning av män som grupp. Förslaget om
              en särskild mansskatt gav frågan närmast ett löjes skimmer. Jag
              undrar vad statsrådet har för inställning till det förslaget.
            </seg>
            <seg n="4b1d2561">
              Jag menar också att det krävs betydande insatser från rättsväsendet,
              från polisen framför allt, och det är inte precis ministerns område.
            </seg>
            <seg n="bb2dd44e">
              Det finns väldigt mycket att göra. Utöver att kvinnor får hjälp
              och stöd från kvinnojourer krävs det framför allt att män får
              hjälp och behandling av sina problem när det gäller att inte kunna
              bemästra aggressivitet och att ha det här kontrollbehovet.
            </seg>
            <seg n="e418dbb4">
              Det finns i Helsingfors en bra verksamhet för män som misshandlar
              eller män som själva är rädda för sina egna okontrollerade utbrott.
              Det heter Kriscentrum för kvinnor eller något sådant. Den här
              verksamheten i Helsingfors riskerar att läggas ned därför att
              kommunen inte tillskjuter några pengar.
            </seg>
            <seg n="f55971df">
              Jag tycker att det finns viktiga saker att ta tag i när det gäller
              den här frågan, och jag undrar vad statsrådet slutligen har för
              svar på den fråga jag ställde i början: Hur kan mäns våld mot
              kvinnor minska om man sprider kunskap om maktordningen i samhället?
            </seg>
          </u>
          <note type="speaker" n="432655eb">
            Anf. 152 KALLE LARSSON (v):
          </note>
          <u who="kalle_larsson_17fa7c" xml:id="i-f05e763778f0b884-1" n="f97ef146">
            <seg n="0f6441ae">
              Herr talman! Var ska man börja någonstans? Jag väljer att avstå
              från kommentarer till Hillevi Engström tills vidare och fokuserar
              på statsrådet Orback i stället.
            </seg>
            <seg n="ee31c122">
              Med tanke på det tempo som de små grodorna har dansat ringdans
              ur munnen på Jens Orback har han en hel del att förklara. Jag
              kan, vis av erfarenhet, säga att man ibland blir snedvridet citerad.
              Man blir missförstådd. Ett citat hårdras och man har av den anledningen
              skäl att tillrättalägga citatet.
            </seg>
            <seg n="f39ba219">
              Det som då brukar krävas är inte bara att man säger att jag tyckte
              inte så, jag tycker något annat nu, utan att man tar avstånd från
              tidigare uttalande, att man ber om ursäkt om någon har missförstått
              det man har sagt.
            </seg>
            <seg n="37d0dc35">
              Därför vill jag fråga om statsrådet Orback är beredd att ta avstånd
              från sina tidigare uttalanden om att det skulle handla om könsrasism
              när man talar om mäns kollektiva ansvar för våld mot kvinnor.
            </seg>
            <seg n="e9f59ba7">
              Därför vill jag fråga om Jens Orback är beredd att be de kvinnor
              om ursäkt som ansåg sig kränkta när han tillsammans med andra
              argumenterade för att misshandlande män skulle få obligatorisk
              gemensam vårdnad med de kvinnor som man levt tillsammans med och
              har barn tillsammans med och som man har misshandlat.
            </seg>
            <seg n="177e9e71">
              Det som krävs här är inte bara att man informerar. Det är utmärkt
              att man gör det, men man måste, precis som Gudrun Schyman sade
              i sitt anförande, ta konsekvenserna av den kunskap vi redan har.
              Och den är avsevärd.
            </seg>
            <seg n="d02094fc">
              Det räcker inte att bara referera till vad som sägs om den kunskapen.
              I ett tidigare replikskifte i en delvis annan fråga använde statsrådet
              sitt sista inlägg, när ingen annan längre kunde tala, till att
              ställa frågor till Gudrun Schyman om vilka konkreta förslag hon
              var beredd att komma med. Låt mig ge statsrådet möjligheten också
              i praktiken att svara på den frågan själv när det gäller detta,
              för i det svar som har avlämnats i dag lyser just de konkreta
              förslagen relativt tydligt med sin frånvaro.
            </seg>
            <seg n="42882279">
              Två förslag från Vänsterpartiets sida: Varför inte göra en nationell
              kostnadsberäkning av mäns våld mot kvinnor? Sådana beräkningar
              har gjorts i ett stort antal länder, och det visar sig att oerhört
              mycket pengar också läggs ned på att män misshandlar kvinnor.
              Det är inte den avgörande frågan, självfallet inte. Men de män
              som innehar makten också över den ekonomiska politiken i världen
              i dag brukar inte alltid lyssna på rationella argument i andra
              avseenden. De lyssnar kanske på argument av ekonomisk natur.
            </seg>
            <seg n="c044172d">
              I USA, Kanada, Storbritannien, Nederländerna, Finland och Tyskland
              har man gjort kostnadsberäkningar av vad mäns våld mot kvinnor
              egentligen kostar samhället. Är Jens Orback beredd att göra en
              sådan beräkning också i Sverige, som en konkret åtgärd för att
              komma till rätta med våldet?
            </seg>
            <seg n="d36092fd">
              Vi vet hur kvinnojourerna i Sverige många gånger brottas med
              ekonomiska bekymmer. Den andra konkreta frågan är därför: Är statsrådet
              beredd att se till att staten tar det finansiella ansvaret för
              kvinnojourernas arbete, som en konsekvens av mäns våld mot kvinnor?
            </seg>
            <seg n="1391ff1c">
              Jag delar fullt ut den analys som görs i interpellationen. Jag
              ställer mig lika tveksam som den tidigare interpellanten Gudrun
              Schyman till de svar som hittills avgetts. Det är dock i dag som
              tillfälle ges att tala utan att bli felciterad, snedvriden eller
              något annat. Varsågod, ordet är ditt!
            </seg>
          </u>
          <note type="speaker" n="af979c23">
            Anf. 153 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-57" n="1c54e1d9">
            <seg n="2ff0e0c1">
              Herr talman! Jag ska börja med Kalle Larssons frågor. Vi kanske
              inte ska ta upp tiden med att Kalle Larsson får berätta om de
              grodor som kommit ur min mun. Man har ju byggt upp enorma teorier
              kring bisatser där huvudsatsen sagt tvärtom. Det var någon som
              berättade om det i någon tidskrift. Det skulle dock vara intressant
              att höra vilka grodor det är.
            </seg>
            <seg n="44e881bf">
              Jag vill svara både Gudrun Schyman och Kalle Larsson, eftersom
              ni båda tar upp mitt uttryck könsrasist. Det hänför sig till en
              person som jag har stort förtroende för, nämligen Margareta Winberg.
              Det var en detalj i hennes resonemang som jag inte tyckte om,
              nämligen när man beskrev män på ett sätt som för mig till slut
              liknade det sätt som man för hundra år sedan beskrev kvinnor på.
              Det var ungefär som att de av naturen är så och så beskaffade.
              Det vill jag ta avstånd från. Jag förklarade det i artikeln. Jag
              kom med ett antal åtgärdsförslag, som också var i linje med det
              som Margareta Winberg själv tyckte.
            </seg>
            <seg n="abc83865">
              Det som jag vände mig mot var begreppet kollektiv skuld på samma
              sätt som jag vänder mig mot det begreppet om det skulle användas
              om någon etnisk minoritet. Jag tycker inte om begreppet kollektiv
              skuld. Kollektivt ansvar fungerar, och den individ som inte tar
              kollektivt ansvar hoppas jag får en känsla av skuld. Så skulle
              jag vilja uttrycka det. Nu fick jag vara noga med orden.
            </seg>
            <seg n="028a4752">
              Till Hillevi Engström skulle jag vilja säga att kunskapen om
              könsmaktsordningen är viktig för att kunna åtgärda frågorna. Jag
              är rädd för att ta exempel kring strukturer, men jag ska ändå
              göra det. Ibland kommer det ut människor till mig och ska plocka
              svamp. De kommer tillbaka och har inte sett en enda svamp. Det
              fanns ingenting för de letade bara efter kantareller. De såg inte
              de andra. Det är ett exempel på strukturell diskriminering. Man
              ser inte allt eftersom man bara är inriktad på till exempel en
              man.
            </seg>
            <seg n="32db80d6">
              Jag skulle vilja vända mig mot att Hillevi Engström säger att
              det inte görs någonting, och vilja prisa just Margareta Winberg.
              Under stort motstånd från Moderaterna infördes en sexköpslag i
              Sverige. Många sade att den inte kan fungera. Förra veckan var
              jag i Holland och talade med mina jämställdhetsministerkolleger,
              och även integrationsministerkolleger, som nu börjar intressera
              sig för detta. De gör det eftersom man i Norden gjort en undersökning
              som visar hur många kvinnor som ägnar sig åt trafficking i Norge,
              Finland och Sverige. De är mångdubbelt fler i Norge än i Sverige
              och dubbelt så många i Finland som i Norge. Den lagen har alltså
              haft mycket stor betydelse.
            </seg>
            <seg n="3dc98e4b">
              Jag besvarade lite grann det som Gudrun Schyman tar upp när jag
              svarade Kalle Larsson, nämligen att det jag vänder mig mot är
              den kollektiva skulden. Låt oss stå upp för det kollektiva ansvaret
              och se till att det också tas individuellt. Jag tycker även att
              det som nu görs i Norrland är väldigt bra.
            </seg>
            <seg n="bd91758c">
              Sedan är jag mycket nyfiken på den utvärdering och uppföljning
              av Kvinnofridspropositionens myndighetsuppdrag som kommer den
              13 december och som helt enkelt tittar på hur Kvinnofridspropositionen
              togs emot. Jag är också nyfiken på utredningen om omvandling av
              Rikskvinnocentrum till ett nationellt institut, som därmed får
              en mycket större tyngd.
            </seg>
            <seg n="2b2a8e98">
              I mitt nästa inlägg ska jag komma till ytterligare några av Kalle
              Larssons frågor.
            </seg>
          </u>
          <note type="speaker" n="af46dc35">
            Anf. 154 GUDRUN SCHYMAN (v):
          </note>
          <u who="gudrun_schyman_b80c37" xml:id="i-7966fae2e02557a6-1" n="d0c15fef">
            <seg n="93f30c0a">
              Herr talman! Kan vi då vara överens om, statsrådet, att definitionen
              är att män som grupp har ett ansvar, att det finns ett kollektivt
              ansvar hos män, och om män inte tar det ansvaret uppstår en kollektiv
              skuld? Nej, statsrådet skakar på huvudet. Då är det individer
              det handlar om. Statsrådet nickar. Jaha. Det är intressant. Det
              finns ett kollektivt ansvar, men det finns ingen kollektiv skuld.
              Det är statsrådets definition? Jaha.
            </seg>
            <seg n="bcc4155f">
              När det gäller makten och kulturen ställer jag frågan om statsrådet
              förstått skillnaden mellan makten och maktens betydelse och de
              andra frågor som finns uppräknade utbildning, uppfostran, ekonomi
              och ideologi att makten är själva kärnan, maktordningen själva
              basen, och sedan tar sig maktutövningen olika uttryck genom uppfostran,
              kultur och så vidare. Jag vill gärna veta hur pass överens vi
              är om detta. Det har nämligen att göra med hur man ser på ansvarsfrågan.
              Det har också att göra med hur man ser på regeringens ansvar i
              den här frågan.
            </seg>
            <seg n="de1e164d">
              Det sägs i interpellationssvaret att statsrådet har samordningsansvar.
              Det ska väl uttydas som att statsrådet ska vara något slags jämställdhetspolis
              och se till att de andra statsråden sköter sig och nogsamt tar
              upp den här dimensionen i sin politik, vilket skulle innebära
              att de behöver ja, vad behöver de göra? De behöver få in lite
              skrivningar här och där som gör att de påminns om att det också
              finns ett problem i samhället som heter könsmaktsordning.
            </seg>
            <seg n="423df524">
              Jag har sett konsekvenserna av det tänkandet. Man kan nämligen
              inte ställa frågor på ett sammanhållet sätt om just könsmaktsordningen
              när vi diskuterar lönediskrimineringen, som är intimt sammanbunden
              med till exempel föräldraförsäkringen och, som statsrådet också
              påpekar, i grunden även våld mot kvinnor. Man kan inte föra den
              klargörande och belysande diskussionen om hur politikens olika
              sakområden vävs in i varandra när könsmaktsordningen praktiseras.
            </seg>
            <seg n="75d413f7">
              Det ligger på olika ministrar. Man får alltså ställa frågan till
              olika ministrar, och man får hör och häpna olika svar. Om man
              talar om föräldraförsäkring har vi en familjeminister som har
              en bestämd uppfattning om att det inte vore bra att individualisera
              den. Om man talar med arbetsmarknadsministern vill han inte tala
              om föräldraförsäkringen över huvud taget, och lönediskriminering
              är inte heller hans bord. Om man talar med jämställdhetsministern
              åtminstone den tidigare tycker hon att det är intressant att det
              finns olika uppfattningar.
            </seg>
            <seg n="20c0802f">
              Var ska vi tala om könsmaktsordningens sammanhållande roll? Det
              undrar jag.
            </seg>
            <seg n="591a187b">
              Om regeringen menar allvar med jämställdhetsfrågorna och menar
              allvar med att vilja utveckla en feministisk politik krävs det
              ett statsråd som har ansvar inte bara för att fördela papper till
              andra ministrar utan också för att utveckla politiken ett statsråd
              som har ett eget politikområde, ett departement till sitt förfogande
              och en myndighet som verkställer de kloka beslut som förhoppningsvis
              kommer att fattas. Det krävs också ett utskott i riksdagen där
              vi kan diskutera hela denna sammanhållna maktordning. Jag undrar
              hur statsrådet ser på en sådan utveckling av politiken.
            </seg>
          </u>
          <note type="speaker" n="9e1ee6ce">
            Anf. 155 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-9698a73df9ff0e48-3" n="96ef4545">
            <seg n="cb4a2fd5">
              Herr talman! Jag fick inget svar på frågan vad statsrådet menar
              med att man ska integrera ett könsmaktsperspektiv i alla politikområden.
              Vad menas egentligen med det i praktiken? Det blev ganska obegripligt.
            </seg>
            <seg n="6626140e">
              Jag är glad för svaret att det inte finns ett kollektivt ansvar
              för män som grupp.
            </seg>
            <seg n="92ddb7bb">
              Jag menar att var och en har ett eget ansvar. Om man säger att
              det finns ett kollektivt ansvar blir det som med parollen om allas
              ansvar, ingens ansvar. Däremot ska vi säga nej och aldrig acceptera
              mäns våld mot kvinnor det är en annan fråga.
            </seg>
            <seg n="e8c8af0f">
              För mig blir det obegripligt när frågan om den här allvarliga
              brottsligheten så mycket kommer att hanteras och diskuteras utifrån
              begreppet könsmaktsordning.
            </seg>
            <seg n="f618a97d">
              Tror ministern på allvar att spridningen av just det här budskapet
              kommer att minska våldsbrotten i samhället? Är det avsaknaden
              av diskussioner om patriarkatet, männens kollektiva ansvar och
              könsmaktsordningen som är orsaken till den under Socialdemokraterna
              galopperande våldsbrottsligheten? Finns det inga andra orsaker
              till att våldsbrotten ökar i samhället, eller är det här lösningen
              på alla bekymmer? I så fall är det ganska enkelt. Det finns ju
              många arbetslösa akademiker som säkert kan ombildas till könsmaktsexperter
              och åka runt och informera i skolor, i riksdagen, i sporthallar,
              ja, var det nu kan vara kanske också i fabriker och träffa män,
              för män som misshandlar finns inom alla kategorier. Utbilda dem
              i könsmaktsordning, så får vi se om våldsbrotten minskar! Själv
              är jag väldigt skeptisk till det. Det finns väldigt många orsaker
              till brottslighet och till mäns våld mot kvinnor. Jag tror inte
              att det här är lösningen.
            </seg>
          </u>
          <note type="speaker" n="e9c02805">
            Anf. 156 KALLE LARSSON (v):
          </note>
          <u who="kalle_larsson_17fa7c" xml:id="i-f05e763778f0b884-2" n="f97ef146">
            <seg n="61b27e5e">
              Herr talman! Låt oss något formulera om frågan om kollektivt
              ansvar och kollektiv skuld. Vi kan kanske uttrycka det så här:
              Om män inte är en del av lösningen, är de då en del av problemet?
              Det är nämligen precis det som frågan om kollektivt ansvar och
              kollektiv skuld handlar om.
            </seg>
            <seg n="700784d5">
              Om man inte är en delaktig aktör för att bryta könsmaktsordningen,
              för att avbryta mäns våld mot kvinnor och aktivt ta ställning
              är man en del av den tysta majoritet som legitimerar att dessa
              övergrepp sker. Om frågan ställs på det sättet, är statsrådet
              Orback då beredd att något korrigera sina tidigare uttalanden?
            </seg>
            <seg n="c4ceaf80">
              Jag kan inte, eftersom statsrådet nu inbjuder mig, undgå att
              tala om någon av de grodor som hoppat ur munnen på Jens Orback
              genom att ta ett citat från en av våra stora dagstidningar. Enligt
              den tidningen säger statsrådet Orback följande:
            </seg>
            <seg n="90084b40">
              Vi behöver en växande tjänstesektor. Inte minst tänker jag på
              dem som kommer hit som flyktingar och som kan baka bröd, sy, passa
              barn och städa. De ska kunna få utlopp för sitt kunnande och dessutom
              få betalt för det. Om detta inte är en groda är det märkligt och
              värt en interpellationsdebatt i sig. I så fall kommer den inom
              kort.
            </seg>
            <seg n="cfad266c">
              Jag ställde några frågor, och statsrådet sade att jag skulle
              få svar på dem. Det ser jag fram emot. Men låt det då inte bara
              gälla de frågor av konkret karaktär som jag ställt kring en kostnadsberäkning
              för mäns våld mot kvinnor och hur vi från statens sida kan ta
              ett finansiellt ansvar för kvinnojourerna. Jag gav nu statsrådet
              tillfälle att ta avstånd från begreppet könsrasist när man talar
              om kollektiv skuld och kollektivt ansvar och att dessutom be om
              ursäkt till de kvinnor som känner sig kränkta därför att de levt
              med en misshandlande man som sedan, enligt statsrådets tidigare
              åsikter, ska få obligatorisk gemensam vårdnad. Är du beredd att
              dra dessa slutsatser av dina tidigare ställningstaganden eller
              ej?
            </seg>
          </u>
          <note type="speaker" n="f55b376f">
            Anf. 157 Statsrådet JENS ORBACK (s):
          </note>
          <u who="unknown" xml:id="i-f095e3d3925586b9-58" n="1c54e1d9">
            <seg n="88d7162e">
              Herr talman! Jag vet inte, Kalle, men du gör mig rätt besviken
              när du vränger citat hit och dit. Jag tänker då bland annat på
              det här med obligatorisk gemensam vårdnad för män som har slagit.
              Jag har i varje debatt sagt att där det finns hot om våld eller
              våld är det uteslutet att en man ska ha vårdnaden. Det har jag
              alltid sagt, i varje debatt.
            </seg>
            <seg n="41c17f0d">
              När jag talar med ROKS är även de övertygade om att det inte
              är bra att gå tillbaka till den gamla lagen, en lag som var väldigt
              konfliktdrivande. Om jag och Hillevi hade barn tillsammans och
              bråkade när vi skulle skilja oss var domstolen tvungen att döma
              vårdnaden antingen till mig eller till Hillevi. Det var inte bra
              för barnen. Men i de fall där det finns hot om våld eller våld
              ska mannen inte ha vårdnaden. Det är för mig självklart.
            </seg>
            <seg n="1eca9a65">
              Sedan har vi detta med kollektiv skuld. Om du, Kalle Larsson,
              arbetade hårt för ett jämställt samhälle som jag tror att du gör
              och om gruppen i övrigt inte tar det här ansvaret, ska du också
              då ha kollektiv skuld? Jag tycker att det förstör begreppen ansvar
              och skuld. Ta ansvar, men lägg inte skuld också på män som försöker
              göra sitt allra bästa!
            </seg>
            <seg n="88f6d763">
              Jag vet för övrigt inte när mitt barn, en pojke, ska börja känna
              skuld. När han får kunskap om ojämställdhet ska han också ta ett
              ansvar.
            </seg>
            <seg n="53ce7629">
              När det gäller könsmaktsordningen är jag inte riktigt säker på
              att jag tolkade dig rätt, Hillevi Engström! Hur ska könsmaktsordningen
              ändra på saker och ting? Könsmaktsordningen ser vi i både det
              stora och det lilla. Jag talade om prostitutionen, det yttersta
              exemplet på mäns våld mot kvinnor. Men det finns också en könsmaktsordning
              i att vi inte har lika betalt för likvärdigt arbete det har också
              en koppling till våld. Där kvinnor är underbetalda och där kvinnor
              är beroende av sina män för sin försörjning är de också inlåsta
              det är också ett skäl till våld. Det är dåligt betalt i kvinnodominerade
              yrkesgrupper det är också en könsmaktsordning. Sexualiseringen
              av det offentliga rummet är en annan könsmaktsordning.
            </seg>
            <seg n="c16f3019">
              Vi samarbetar mellan s, v och mp i de här frågorna. Jag hoppas
              att vi inte ska behöva ägna mer tid åt begreppsutredning. Anledningen
              till att jag förra gången frågade dig, Gudrun Schyman, om dina
              förslag jag gjorde det också tidigare i den här interpellationsdebatten
              är att jag också ser det som ett värde för mig att stå här och
              få konkreta förslag från er som är så engagerade i detta. Då tycker
              jag att vi kanske kan släppa lite grann på den här begreppsutredningen.
              Nu har jag i alla fall klargjort att det var kollektiv skuld som
              jag hade problem med och varför jag har det problemet.
            </seg>
          </u>
          <note type="speaker" n="c2657bd1">
            Anf. 158 GUDRUN SCHYMAN (v):
          </note>
          <u who="gudrun_schyman_b80c37" xml:id="i-7966fae2e02557a6-2" n="d0c15fef">
            <seg n="75c71717">
              Herr talman! Jag tror att det är viktigt att reda ut begreppen
              för att vi ska vara säkra på vad vi är överens om och vad vi inte
              är överens om. Skälet till det är ju att vi har haft ett byte
              på posten. Skälet är också att vi har sett en degradering av frågan
              sedan valet år 2002 från regeringens sida. Efter valresultatet
              år 2002 blev det, som ett resultat av våra förhandlingar, en jämställdhetsminister
              som satt i Statsrådsberedningen och hade detta som ansvar ingenting
              annat!
            </seg>
            <seg n="6a88aa11">
              Då kan man fråga sig: Vad har hänt i verkligheten sedan år 2002
              som gör att frågan nu kan flyttas till en minister som har tre
              fyra andra uppdrag och som inte har ett eget departement och inte
              sitter nära makten i Statsrådsberedningen?
            </seg>
            <seg n="d2a2fee5">
              Det borde rimligen ha varit tvärtom när vi ser hur utvecklingen
              är när det gäller mäns våld mot kvinnor, hur löneklyftorna ökar
              igen och hur kvinnors situation på arbetsmarknaden blir sämre
              och sämre med ofrivilliga deltider och frågor om planerade graviditeter,
              uppsägningar under föräldraledigheten och så vidare, sexualiseringen
              av det offentliga rummet och allt det som ministern mycket riktigt
              talar om. Det går bakåt. Alltså räcker inte den politik som förs.
              När den degraderas har man faktiskt anledning att vara mycket
              orolig. Det är precis så.
            </seg>
            <seg n="1aa562c8">
              Förslag efterlyses ja, läs de motioner som vi har skrivit. Statsrådet
              kanske inte har hunnit dit ännu. Jag har bland annat skrivit en
              där jag krävt ett statsråd som har ett eget ansvarigt departement,
              en myndighet som ser till att besluten verkställs och att de genomförs,
              och inte bara JämO som bara har arbetsmarknaden. Vi ser i samhället
              i stort hur illa det är. Vi talade om hur det är inom kommunalpolitiken,
              och vi vet hur det är inom sjukvården.
            </seg>
            <seg n="aa9f9d00">
              Vad jag tycker är viktigt för ministern att förstå är att i dag
              betalar vi kvinnor för den här underordningen. Vi betalar i form
              av låga löner och diskriminering på arbetsmarknaden. Vi betalar
              med att få sämre vård, vi betalar högre premier kollektivt inom
              försäkringsvärlden och vi betalar alla med vår rädsla. Det begränsar
              våra liv. Det är det enkla faktumet som gör att vi har anledning
              att ta de här frågorna på största allvar.
            </seg>
            <seg n="7b714c67">
              Jag tror att alla är överens om att normalbegåvningen är jämt
              fördelad mellan könen. Om man då uteslutande gräver i den ena
              gruppen är man nere på bottenskrapet. Om vi behöver utveckling
              så behöver vi också ta till vara varje människas förmåga. Därför
              måste vi ha en feministisk politik.
            </seg>
          </u>
          <note type="speaker" n="2faab71f">
            Anf. 159 Statsrådet JENS ORBACK (s):
          </note>
          <u who="unknown" xml:id="i-e18456bb5e0b0d68-3" n="1c54e1d9">
            <seg n="7d9c8d29">
              Herr talman! Jag håller med Gudrun Schyman om väldigt mycket,
              måste jag säga. Du har säkert mycket att lära mig.
            </seg>
            <seg n="2bdb1156">
              Det pågår nu en utredning om jämställdhetspolitikens mål och
              organisering, som utförs av Gertrud Åstrand som vi båda kanske
              är bekanta med. Det är möjligt att man tittar på en eventuell
              myndighet. När Gudrun Schyman beskriver hur jag på varje politikområde
              ska ta ansvar låter det till slut som om jag skulle ha det enda
              departementet. I det här landet har vi annars talat om mainstreaming
              och integrering. I min vision ska vi inte ens ha en jämställdhetsenhet,
              därför att varje politiker på sitt område ska jobba med jämställdhet.
            </seg>
            <seg n="ce3fc163">
              Jag kan bara kort säga att jag sitter på Justitiedepartementet,
              bara en trappa upp från Statsrådsberedningen. I förra veckan hade
              vi, på mitt första regeringssammanträde, en lång diskussion om
              jämställdhetsfrågor som jag tyckte var väldigt bra och där jag
              också såg att regeringens representanter är väldigt angelägna
              om de här frågorna.
            </seg>
          </u>
          <note n="846e78ba">
            Överläggningen var härmed avslutad.
          </note>
          <note n="475452c1">
            20 § Hänvisning av ärenden till utskott
          </note>
          <note n="36681e44">
            Föredrogs och hänvisades
          </note>
          <note n="1922bcc4">
            21 § Bordläggning
          </note>
          <note n="24c8d557">
            Anmäldes och bordlades
          </note>
          <note n="9db0c365">
            22 § Anmälan om interpellationer
          </note>
          <note n="bba373b2">
            Anmäldes att följande interpellationer framställts
          </note>
          <note n="1a62ba20">
            den 12 november
          </note>
          <note n="704ea762">
            Ulf Sjösten
          </note>
          <note n="c7af409f">
            Berndt Ekholm
          </note>
          <note n="b08bd879">
            Tina Acketoft
          </note>
          <note n="d7532952">
            Anita Brodén
          </note>
          <note n="b1439674">
            den 15 november
          </note>
          <note n="90404779">
            Marietta de Pourbaix-Lundin
          </note>
          <note n="86ade0a2">
            Interpellationerna redovisas i bilaga som fogats till riksdagens
            snabbprotokoll tisdagen den 23 november.
          </note>
          <note n="1eeec7fd">
            23 § Anmälan om frågor för skriftliga svar
          </note>
          <note n="b180adbe">
            Anmäldes att följande frågor för skriftliga svar framställts
          </note>
          <note n="1a62ba20">
            den 12 november
          </note>
          <note n="67aae250">
            Lennart Kollmats
          </note>
          <note n="ebdd216d">
            Ulla Hoffmann
          </note>
          <note n="ebdd216d">
            Ulla Hoffmann
          </note>
          <note n="7df39271">
            Karin Svensson Smith
          </note>
          <note n="80f14403">
            Hillevi Engström
          </note>
          <note n="80f14403">
            Hillevi Engström
          </note>
          <note n="7de61f66">
            Henrik von Sydow
          </note>
          <note n="704ea762">
            Ulf Sjösten
          </note>
          <note n="b0615654">
            Johan Linander
          </note>
          <note n="704ea762">
            Ulf Sjösten
          </note>
          <note n="704ea762">
            Ulf Sjösten
          </note>
          <note n="704ea762">
            Ulf Sjösten
          </note>
          <note n="30cc944a">
            Agne Hansson
          </note>
          <note n="240d640d">
            Roger Tiefensee
          </note>
          <u who="unknown" xml:id="i-0a826c65ce440408-3" n="1c54e1d9">
            <seg n="a6668777">
              Torsten Lindström
            </seg>
          </u>
          <note n="4d167c08">
            Anita Sidén
          </note>
          <note n="27846c70">
            Anna Grönlund Krantz
          </note>
          <note n="b1439674">
            den 15 november
          </note>
          <note n="ebdd216d">
            Ulla Hoffmann
          </note>
          <note n="5aa6d93a">
            Peter Pedersen
          </note>
          <note n="50972c91">
            Sten Lundström
          </note>
          <note n="43e932fc">
            Ingegerd Saarinen
          </note>
          <note n="48fd4f34">
            Frågorna 2004/05:330346 redovisas i bilaga som fogats till riksdagens
            snabbprotokoll tisdagen den 16 november.
          </note>
          <note n="04ec8431">
            Frågorna 2004/05:347350 redovisas i bilaga som fogats till riksdagens
            snabbprotokoll tisdagen den 23 november.
          </note>
          <note n="c6cac828">
            24 § Kammaren åtskildes kl. 20.21.
          </note>
          <note n="a4c458ec">
            Förhandlingarna leddes
          </note>
          <note n="ff8c2fa1">
            /Monica Gustafson
          </note>
        </div>
      </body>
    </text>
  </TEI>
</teiCorpus>
