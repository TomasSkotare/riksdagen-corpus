<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--124</head>
          <docDate when="2004-05-20">2004-05-20</docDate>
        </div>
      </front>
      <body>
        <div>
          <note n="edc40cf4">
            ﻿
          </note>
          <note n="820422cf">
            Riksdagens protokoll
          </note>
          <note n="c747bba2">
            2004/05:124
          </note>
          <note type="date" n="c007dfee">
            Fredagen den 20 maj
          </note>
          <note n="ad2040bd">
            Kl. 09:00 - 11:15
          </note>
          <note n="1b540ffb">
            1 § Anmälan om fördröjda svar på interpellationer
          </note>
          <note n="21be20ad">
            Till riksdagen hade inkommit följande skrivelser:
          </note>
          <note n="0f7922c1">
            Interpellation 2004/05:591
          </note>
          <note n="4bc27911">
            Interpellation 2004/05:591 av Gabriel Romanus (fp) om tandvårdsreform
          </note>
          <note n="15120f4d">
            Interpellationen kommer att besvaras onsdagen den 8 juni 2005.
          </note>
          <note n="707e06ca">
            Skälet till dröjsmålet är sedan tidigare inbokade engagemang.
          </note>
          <note n="87abd884">
            Erna Zelmin
          </note>
          <note n="33611fd2">
            Interpellation 2004/05:594
          </note>
          <note n="2663f218">
            Interpellation 2004/05:594 av Elina Linna (v) om människohandel
            för sexuella ändamål
          </note>
          <note n="15120f4d">
            Interpellationen kommer att besvaras onsdagen den 8 juni 2005.
          </note>
          <note n="707e06ca">
            Skälet till dröjsmålet är sedan tidigare inbokade engagemang.
          </note>
          <note n="87abd884">
            Erna Zelmin
          </note>
          <note n="d5d5c9cc">
            Interpellation 2004/05:601
          </note>
          <note n="11215829">
            Interpellation 2004/05:601 av Mariam Osman Sherifay (s) om militärattaché
            i Israel
          </note>
          <note n="4e99dcf2">
            Interpellationen kommer att besvaras tisdagen den 7 juni 2005.
          </note>
          <note n="6fd2420a">
            Skälet till dröjsmålet är tjänsteresor.
          </note>
          <note n="5fd2b833">
            Helena Lindberg
          </note>
          <note n="a3b10e55">
            2 § Svar på interpellation 2004/05:563 om situationen i Västsahara
          </note>
          <note type="speaker" n="6e82bd5e">
            Anf. 1 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-0" n="e5fa4e07">
            <seg n="b66f8044">
              Fru talman! Alice Åström har frågat mig hur jag avser att verka
              inom EU och FN för det västsahariska folkets självbestämmanderätt
              och för att internationell rätt respekteras genom att en folkomröstning
              genomförs. Alice Åström har även frågat mig hur jag avser att
              verka i frågan om de västsahariska flyktinglägren samt vilka åtgärder
              jag avser att vidta för att understödja uppbyggnaden av sahariska
              demokratiska institutioner.
            </seg>
            <seg n="7a09e37c">
              Det ligger i samtliga parters intresse att den långvariga konflikten
              i Västsahara får en snar och tillfredsställande politisk lösning.
              Nuvarande situation är negativ för det sahariska folket, för hela
              regionen och för den internationella säkerheten. Situationen har
              även skapat allvarliga humanitära problem som den svenska regeringen
              ser ytterst allvarligt på.
            </seg>
            <seg n="2e15db9b">
              Sverige och EU anser att FN har en central roll i fråga om Västsahara.
              Den svenska regeringen har gett och fortsätter att ge FN sitt
              fulla stöd. Säkerhetsrådet har i resolution 1598 upprepat sin
              uppmaning till alla parter att fortsätta samarbetet med FN för
              att lösa dödläget i konflikten och nå en politisk lösning. Samtliga
              parter måste vara beredda att göra eftergifter och sträva efter
              kompromisser. Sverige står berett att agera för att understödja
              arbetet för en fredlig lösning.
            </seg>
            <seg n="228c50c3">
              Den svenska regeringen fäster särskild vikt vid att en lösning
              på konflikten sker i enlighet med folkrätten och att västsahariernas
              rätt till självbestämmande respekteras. Denna utgångspunkt framgår
              tydligt i FN:s säkerhetsråds resolution 1598 . En folkomröstning
              är den naturliga vägen att utöva självbestämmande och bör utgöra
              grundvalen för en framtida lösning av konflikten. Regeringen kommer
              att verka för att en folkomröstning sker. I det sammanhanget beklagar
              vi att Marocko avvisade Bakerplanen. Bakerplanen innebar att en
              administrativ myndighet, där västsaharierna gavs stort utrymme,
              skulle upprättas i Västsahara under en övergångsperiod. Därefter
              skulle en folkomröstning om territoriets status genomföras där
              valet stod mellan självständighet, autonomi eller integration
              i Marocko. Planen accepterades av Polisario. Marocko däremot förklarade,
              i brev till generalsekreteraren i april 2004, att man inte kunde
              acceptera planen eftersom det vore ett ingrepp i Marockos suveränitet
              att rösta om självständighet för territoriet.
            </seg>
            <seg n="883cd624">
              När det gäller synen på enskilda frågor råder delade uppfattningar
              mellan EU:s medlemsländer. Det gör att EU:s möjligheter att agera
              begränsas. Sveriges linje är att EU mer än hittills bör spela
              en mer uttalad roll i Västsaharakonflikten och bistå FN-processen.
            </seg>
            <seg n="a101ea10">
              Jag vill gärna betona betydelsen av regionalt samarbete för att
              lösa konflikten. Konflikten berör flera länder i regionen, också
              Algeriet. De västsahariska flyktinglägren finns i Algeriet och
              landet har i många år stöttat Polisario. Det är av stor vikt att
              relationerna mellan samtliga parter i konflikten förbättras för
              att därigenom öka möjligheterna till en lösning av konflikten.
              Ett positivt tecken är att Marockos och Algeriets statschefer
              nyligen möttes, för första gången på många år, i samband med Arabförbundets
              möte i Alger.
            </seg>
            <seg n="362d6819">
              Den svenska regeringen ser med stort allvar på den humanitära
              situationen i regionen och i flyktinglägren. Sverige har länge
              varit en viktig bilateral biståndsgivare och vi avser att fortsätta
              med det. Vi är i dag en av de största bilaterala givarna av humanitärt
              bistånd till flyktingarna i Tindouf. Biståndet har dock varierat
              över åren beroende på när ansökningarna från frivilligorganisationer
              kommit in. Vi avser även att fortsätta det bistånd vi lämnar via
              multilaterala organisationer som World Food Programme WFP och
              UNHCR. En övervägande del av UNHCR:s insatser i Nordafrika inriktas
              på stöd till de västsahariska flyktingarna. Även WFP prioriterar
              insatser i lägren. EU:s humanitära kontor upprätthåller ett reservlager
              av basföda till lägren som ska räcka i tre månader.
            </seg>
            <seg n="6d44955f">
              En viktig humanitär fråga i sammanhanget är de marockanska krigsfångar
              som hålls kvar av Polisario i strid med Genèvekonventionen om
              krigsfångars behandling. Bland annat inom EU verkar regeringen
              för att repatriering ska ske. Dessutom finns det uppgifter om
              många försvunna på båda sidor av konflikten och det är av stor
              vikt att dessa frågor löses inom en snar framtid.
            </seg>
            <seg n="467282c1">
              Slutligen har Alice Åström frågat mig vilka åtgärder vi avser
              att vidta för att understödja sahariska demokratiska institutioner.
              Den svenska regeringen har en kontinuerlig politisk dialog med
              alla parter och avser att fortsätta med detta. Vår ståndpunkt
              är att den demokratiska utvecklingen i hela regionen är av stor
              betydelse för konfliktens lösning. Vi har en grundläggande vilja
              att stödja projekt och ansträngningar som syftar till att förstärka
              demokratin och rättssäkerheten för folken i regionen.
            </seg>
            <seg n="e292ea3e">
              Den syn som jag nu redogjort för är också den linje Sverige står
              för och driver inom EU liksom i FN och bilaterala kontakter med
              andra länder. Sverige står bakom västsahariernas rätt till självbestämmande
              och kommer att agera utifrån detta i den fortsatta behandlingen
              av frågan. Sverige verkar för en snar förbättring av den humanitära
              situationen i området och vi stöder alla ansträngningar att lösa
              konflikten på ett fredligt och demokratiskt sätt.
            </seg>
          </u>
          <note type="speaker" n="840f7a56">
            Anf. 2 ALICE ÅSTRÖM (v):
          </note>
          <u who="alice_astrom_a6a363" xml:id="i-813b99637a03b945-0" n="ca580996">
            <seg n="ce4fdb35">
              Fru talman! Jag vill tacka utrikesministern för svaret. Det är
              glädjande att utrikesministern är så tydlig när det gäller Sveriges
              stöd till västsahariernas självbestämmanderätt.
            </seg>
            <seg n="6f9b4c95">
              Vid en tidigare omröstning lade Sverige ned sin röst, men lämnade
              en röstförklaring där man tydligt framhöll västsahariernas självbestämmanderätt.
              Det har av en del tolkats som att Sverige håller på att ändra
              linje i den här frågan. Utrikesministerns mycket tydliga svar
              bör kunna klargöra den svenska regeringens inställning i den här
              frågan.
            </seg>
            <seg n="e09e6ab1">
              Frågan om västsahariernas självbestämmanderätt är ju en väldigt
              långtgående och långdragen process. I över 20 år fördes kampen
              mellan Polisario och Marocko med militära medel. 1991 kom man
              överens om ett vapenstillestånd. 1997 kom Marocko och Polisario
              överens om att Västsaharas framtid skulle avgöras genom en folkomröstning.
              Det är också de resolutioner som FN har tagit och som utrikesministern
              refererade till.
            </seg>
            <seg n="b618ed4b">
              Tyvärr har inte mycket hänt under den här långa perioden. Flera
              FN-sändebud har varit i området. De har avlöst varandra. Man har
              prövat olika lösningar för att få en folkomröstning till stånd.
            </seg>
            <seg n="7576c0e5">
              Det är uppenbart att Polisario vid flera tillfällen har gjort
              stora eftergifter för att få till stånd en lösning av konflikten
              och för att få en folkomröstning. Det senast framlagda förslaget,
              Bakerplanen, gick ju väldigt långt för att möta Marockos krav.
              Polisario gjorde väldigt stora eftergifter. Man gick till och
              med så långt att man accepterade att de marockaner som bott stadigvarande
              i Västsahara till den 31 december 1999 skulle ha rätt att delta
              i folkomröstningen. Det är ändå människor som levde på ockuperat
              område och som sedan skulle få möjlighet att i en folkomröstning
              påverka västsahariernas rätt till självbestämmande.
            </seg>
            <seg n="a4de9d98">
              Utrikesministern säger i svaret att det är viktigt att man lägger
              trycket på båda parter att ha en konstruktiv hållning och att
              man måste vara beredd att göra eftergifter och sträva efter kompromisser.
              Jag har väldigt svårt att i dagsläget se att man från Polisarios
              och västsahariernas sida skulle kunna göra mycket mer långtgående
              eftergifter utan att helt ge upp frågan om folkomröstning och
              självbestämmande.
            </seg>
            <seg n="30452397">
              Därför är den här konflikten nu i en ganska allvarlig situation.
              Eftersom Marocko gång på gång obstruerar och inte är berett att
              göra några eftergifter samtidigt som västsaharierna tar stora
              steg är jag orolig för att detta, med den humanitärt svåra situation
              som också råder i flyktinglägren, återigen börjar övergå till
              en väpnad konflikt. Det är någonting som vi måste undvika till
              varje pris.
            </seg>
            <seg n="925306cf">
              Därför är min fråga till utrikesministern: Finns det några nya
              tankar från den svenska regeringen om att i EU och FN vidta åtgärder
              för att utöva ett ytterligare starkare tryck på Marocko? Jag tror
              nämligen inte att det finns någon möjlighet att i denna konflikt
              få Polisario att göra ytterligare eftergifter utan att vi riskerar
              att få en väpnad konflikt.
            </seg>
          </u>
          <note type="speaker" n="7505255e">
            Anf. 3 GUNNAR NORDMARK (fp):
          </note>
          <u who="gunnar_nordmark_0e7501" xml:id="i-a6252cffb446e9ab-0" n="162a432a">
            <seg n="92c8cd50">
              Fru talman! Jag vill tacka Alice Åström för att hon har ställt
              den här frågan. Hon har i interpellationen tagit upp något som
              för många kanske är en okänd konflikt eller en konflikt långt
              borta men som ändå är oerhört viktigt, framför allt för de människor
              som bor i flyktingläger och under ockupation i Västsahara.
            </seg>
            <seg n="0b82b292">
              Det är också precis som Alice Åström framhöll: De som gör att
              denna konflikt fortsätter, de som gång efter gång har visat att
              de inte är beredda att kompromissa, är kungadömet Marocko. Tittar
              vi på vilka positioner Front Polisario haft genom åren och hur
              långt man velat gå från dessa för att få en fredlig lösning i
              området kan jag bara hålla med Alice Åström om att det är svårt
              att se att Front Polisario skulle kunna gå mycket längre.
            </seg>
            <seg n="fa2a18ec">
              Tisdagen den 25 januari debatterade utrikesministern och jag
              samma fråga i den här kammaren. Då sade utrikesministern: Inom
              departementet pågår för närvarande en översyn av Västsaharapolitiken,
              som syftar till att inventera och värdera de instrument som finns
              bilateralt, inom EU och FN för att stödja FN:s ansträngningar
              att lösa konflikten. Hon sade vidare: Mot bakgrund av den situation
              som råder i dag ser vi över vår Västsaharapolitik. EU är ett instrument
              som borde kunna användas på ett bättre sätt för att påverka framför
              allt Marocko.
            </seg>
            <seg n="2bf2c105">
              Min fråga är nu: Hur långt har denna utvärdering kommit? När
              kommer man att mer klargöra det som ministern utlovade i interpellationsdebatten
              den 25 januari?
            </seg>
            <seg n="bf204bc7">
              Ett exempel jag kan ta upp är de förhandlingar om fiskerättigheter
              utanför Marockos och Västsaharas kust som för närvarande pågår
              mellan EU och Marocko. Marocko försöker där inkludera även fisket
              utanför den västsahariska kusten i avtalet med Europeiska unionen,
              det vill säga att man skulle kunna utnyttja det ockuperade områdets
              ekonomiska resurser för sig själv. Då är frågan: Vad tar Sverige
              för position i de här förhandlingarna? Kommer man att exkludera
              till exempel detta från Marockos rätt?
            </seg>
            <seg n="5b758663">
              Ockupationen är kostsam för Marocko. Det som kan driva Marocko
              till att ändra sin inställning är bland annat att man sätter Marocko
              under ett större ekonomiskt tryck och att man i förhandlingar
              med Marocko visar att man inte accepterar att detta är ett marockanskt
              territorium eller tillåter utnyttjande av Västsaharas ekonomiska
              resurser, till exempel fiskeresurser.
            </seg>
            <seg n="a43cb28e">
              Kan ministern tänka sig att Sverige agerar på något sätt i denna
              fråga? Det är också en viktig signal.
            </seg>
          </u>
          <note type="speaker" n="4d66a147">
            Anf. 4 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-1" n="e5fa4e07">
            <seg n="9383bc3a">
              Fru talman! Alice Åström nämnde att Sverige avstod från att rösta
              i FN när generalförsamlingen behandlade frågan om en resolution.
              Jag tycker att det är viktigt att klargöra hur bakgrunden till
              detta ser ut. Omröstningen berodde ju på en inflammerad debatt
              mellan Algeriet och Marocko som helt och hållet rörde det särskilda
              sändebudet de Sotos roll. EU valde i det läget att avstå från
              att rösta, och därmed markerade man att man stödde FN:s ansträngningar
              och att dessa inte fick undermineras. Det klargjordes också i
              ett särskilt röstuttalande.
            </seg>
            <seg n="dbbb17b0">
              Detta ska alltså inte missförstås. Engagemanget från svensk sida
              när det gäller västsahariernas rätt till självbestämmande kvarstår
              och är starkt.
            </seg>
            <seg n="5adb56b3">
              Alice Åström frågade sedan om det finns några nya tankar om hur
              man skulle kunna påverka den låsta och ganska farliga situation
              vi befinner oss i. Som jag påpekade i mitt svar tror jag att det
              man kanske måste anstränga sig ytterligare i är att mobilisera
              regionen, grannländerna. Det här är trots allt en fråga som påverkar
              alla länder i regionen. Afrikanska unionen är också delad i frågan.
              Precis som EU är man inte enig i den. Då tror jag att det är viktigt
              att åtminstone försöka vidga intresset för att aktivt bidra till
              en lösning hos dem som är närmast berörda.
            </seg>
            <seg n="47505102">
              Det är ett problem att Algeriet och Marocko i den här frågan
              inte har kunnat hitta vägar för att samarbeta kring en lösning.
              Som jag pekade på förefaller det dock finnas en liten ljusning
              i den relationen, och den bör naturligtvis utnyttjas, stödjas
              och uppmuntras. Det kan vara ett sätt att komma vidare.
            </seg>
            <seg n="637e560d">
              Gunnar Nordmark frågade efter översynen av vår politik när det
              gäller Västsahara. Den är genomförd, och den analyserar situationen
              i alla dess olika delar. Det är där vi lyfter fram att det är
              viktigt att mobilisera regionen i frågan. Det är alltför passivt
              runtomkring. Det finns möjligheter för omvärlden, särskilt den
              närmaste omvärlden, att utöva påtryckningar och föra en intensiv
              dialog med Marocko.
            </seg>
            <seg n="a585ada0">
              När det gäller utnyttjande av naturresurser i området är det
              naturligtvis fullt möjligt för företag att prospektera i enlighet
              med folkrättsliga regler. Det är dock naturligtvis olämpligt om
              företag agerar på ett sådant sätt att det ökar den politiska spänningen
              i regionen. Här tycker jag att de internationellt verkande företagen
              också har ett ansvar att ta.
            </seg>
          </u>
          <note type="speaker" n="3daa0de7">
            Anf. 5 ALICE ÅSTRÖM (v):
          </note>
          <u who="alice_astrom_a6a363" xml:id="i-813b99637a03b945-1" n="ca580996">
            <seg n="d7220c08">
              Fru talman! Jag vill särskilt tacka utrikesministern för det
              sista, om de internationella företag som befinner sig i området
              och utför prospektering. Prospektering är ändå ett försteg som
              visar att man faktiskt vill utvinna de naturresurser som finns,
              och när situationen är som den är ökar det ofta spänningen. Det
              är viktigt att man betonar detta ansvar, och det tackar jag utrikesministern
              för.
            </seg>
            <seg n="ab0f20f9">
              Jag tror också att det är viktigt att man får ett större regionalt
              samarbete kring frågan. Det är även betydelsefullt att Marocko
              och Algeriet nu har tagit någon kontakt. Sedan får man se hur
              det utvecklas. Men det är också viktigt att betona att man i detta
              närmande och i det regionala samarbetet inte får sälja ut västsahariernas
              rätt. Det är viktigt att betona att det är FN:s säkerhetsråds
              resolution 1598 som ska gälla.
            </seg>
            <seg n="2ed45f0f">
              Sedan, fru talman, vill jag ytterligare lyfta upp den oerhört
              svåra humanitära situation man haft i flyktinglägren. En stor
              del av biståndet, också från EU, har i dag minskat. Delvis beror
              det på regelförändringar och svårigheter i byråkratin, men det
              har uppenbarligen varit ett minskat inflöde. Där är det oerhört
              viktigt att Sverige agerar inom EU för att EU:s bistånd också
              ska komma till västsaharierna eftersom behoven är så stora.
            </seg>
            <seg n="1a6d007d">
              Jag vill också, fru talman, återigen lyfta upp frågan om påtryckningar
              på Marocko. Jag vet inte men skulle gärna vilja höra från utrikesministern,
              när man diskuterar att båda parter måste vara beredda att göra
              kompromisser och att ge med sig, på vilket sätt den svenska regeringen
              ser att Polisario skulle kunna agera eller verka i dag för att
              lösa upp konflikten. Vid mina möten med västsahariska representanter
              från olika håll säger man att man egentligen inte ser någon möjlighet
              att göra någon ytterligare kompromiss eller eftergift utan att
              förlora kontrollen över situationen.
            </seg>
            <seg n="4eee4b3e">
              Hopplösheten breder ut sig. Risken för att man återigen tar till
              vapen, att våldsspiralen trappas upp och att vi kommer att få
              se terrordåd också i den här delen av världen på grund av denna
              konflikt är oroande. Jag skulle vilja höra hur man ser på den
              frågan, utrikesministern.
            </seg>
            <seg n="fc1ab994">
              När man betonar att båda parterna har en skyldighet att vara
              konstruktiva och göra kompromisser tycker jag att det är viktigt
              att man också utgår från det faktiska läget i dag och vad man
              ser att Polisario skulle kunna bidra ytterligare med. För jag
              tror att det eventuellt skulle kunna vara en hjälp för västsaharierna
              och för Polisario om man också fick tydliga signaler att någonting
              ytterligare förväntas av en för att man ska kunna föra en dialog
              kring det här.
            </seg>
          </u>
          <note type="speaker" n="bdeed053">
            Anf. 6 GUNNAR NORDMARK (fp):
          </note>
          <u who="gunnar_nordmark_0e7501" xml:id="i-a6252cffb446e9ab-1" n="162a432a">
            <seg n="1848808b">
              Fru talman! Huvudproblemet i den här konflikten och att den inte
              löses är ju att Marocko klart har deklarerat att man inte accepterar
              resolution 1598. Man har varit med i förhandlingarna, men när
              det väl kom till vägs ände, så att säga, var man inte beredd att
              ställa upp bakom den.
            </seg>
            <seg n="e94513be">
              Jag tror att det råder en bred enighet i denna kammare, både
              bland dem som är här och de som till äventyrs inte är det, att
              det är Marocko som är den part som har mest att kompromissa om.
              Man har varit fullständigt ovillig från marockansk sida att göra
              detta. Jag tycker att det är viktigt att man uttalar att i första
              hand är det Polisario som lägger ned vapnen, väljer den hederliga,
              anständiga och demokratiska vägen, där man via förhandlingar och
              med respekt för folkrätten försöker lösa den här konflikten, medan
              det är Marocko som hela tiden obstruerar.
            </seg>
            <seg n="06df8bad">
              Jag vill återkomma lite grann till det jag tog upp i mitt första
              inlägg och som handlar om de förhandlingar som pågår om fiskerättigheterna
              utanför Marockos kust. Där försöker man från Marockos sida också
              inkludera fisket utanför den västsahariska kusten.
            </seg>
            <seg n="f0adc5b0">
              Givetvis har storföretag, som ministern sade, ett ansvar när
              det gäller att se till att man inte i strid med gällande internationella
              konventioner utnyttjar det här området. Men det är också så att
              EU har ett ansvar att se till att man i de förhandlingar man genomför
              med Marocko inte på något sätt tillåter Marocko att dra ekonomiska
              fördelar av att man försöker ockupera det här området.
            </seg>
            <seg n="ddcbfa02">
              USA inkluderar i de frihandelsavtal man har med Marocko inte
              Västsahara, utan det är det man godkänner som marockanskt område
              som ingår, och det är inte Västsahara. Jag tycker att det är viktigt
              att EU har en tydlig linje här också.
            </seg>
            <seg n="8b9087c4">
              Kommer Sverige att ha någon form av aktivitet inom samarbetet
              i Europeiska unionen så att man inte skriver på avtal som gör
              att Marocko får tillgång till västsaharisk egendom?
            </seg>
          </u>
          <note type="speaker" n="044fd410">
            Anf. 7 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-2" n="e5fa4e07">
            <seg n="8bb1c92f">
              Fru talman! Alice Åström tar upp det humanitära biståndet som
              naturligtvis är oerhört viktigt för att hjälpa inte minst dem
              som finns i flyktinglägren. Där vill jag nog säga att EU:s bistånd
              förra året höjdes från en mycket låg nivå året innan till 8 miljoner
              euro jag måste tänka efter så att jag inte läser förkortningarna
              för beloppen fel. I vart fall var det en kraftig höjning som skedde
              från en låg nivå 20032004. Det är helt klart att vi måste fortsätta
              med bistånd för att häva lite grann av det humanitära lidandet.
            </seg>
            <seg n="930360a4">
              Sedan ställde Alice Åström frågan hur Polisario ytterligare skulle
              kunna hjälpa till. Vad finns det att kompromissa om? Det är inget
              tvivel om att Polisario är den svagare parten i det här sammanhanget.
              Som Gunnar Nordmark påpekade är det Marocko som inte vill delta
              i den FN-ledda process som man försöker driva här.
            </seg>
            <seg n="94226b52">
              Det vi ändå pekar på när vi träffar Polisario är att man borde
              frige de marockanska fångarna. Det har skett vissa frigivningar
              från Polisarios sida och det borde man fortsätta med. Det är en
              av de frågor som tas upp i samtal med Polisario.
            </seg>
            <seg n="e8513fc4">
              När det gäller Marocko finns naturligtvis inom ramen för det
              samarbete som bedrivs inom EU, hela Barcelonaprocessen, hela tiden
              också frågan om Västsahara med och påverkar hur EU förhåller sig
              till Marocko. Jag kan inte i enskildhet svara på vad det innebär
              till exempel för fisket. Men att frågan om Västsahara är en av
              de politiskt mest laddade frågorna och finns med i alla kontakter
              mellan EU inom ramen för Barcelonaprocessen är helt klart.
            </seg>
            <seg n="1d521633">
              Det har naturligtvis i hela den här frågan en betydelse att EU:s
              länder inte i alla delar är överens om hur det här ska hanteras.
              Det påverkar EU:s möjligheter att vara tydligt och starkt när
              det gäller att påverka en utveckling i den låsta situationen.
            </seg>
          </u>
          <note type="speaker" n="0e8a4055">
            Anf. 8 ALICE ÅSTRÖM (v):
          </note>
          <u who="alice_astrom_a6a363" xml:id="i-813b99637a03b945-2" n="ca580996">
            <seg n="5109a7f2">
              Fru talman! Jag vill också lyfta fram att det här inte bara är
              en fråga som handlar om Marocko och Västsahara. Det är egentligen
              en större internationell fråga. Den har betydelse för FN:s trovärdighet.
              Den har betydelse för internationell rätt. Den har betydelse för
              folkrätten. Och det är viktigt att FN:s resolutioner, som bygger
              på de folkrättsliga principerna, också följs varje gång Marocko
              obstruerar.
            </seg>
            <seg n="1bd732ac">
              Varje år som går då ingenting händer och då västsaharierna får
              lida är också en förlust för det internationella samfundet. Det
              är en förlust för internationell rätt. I dag förs diskussioner
              i världen om FN:s roll, FN:s reformering, betydelsen av att FN
              blir starkare och att internationell rätt också får ett genomslag
              i verkligheten och inte bara blir lagstiftning som är fin men
              som inte tillämpas i verkligheten.
            </seg>
            <seg n="66089b09">
              Därför är frågan om västsahariernas självbestämmanderätt och
              att man ökar trycket på Marocko inte bara en fråga om att lösa
              den här konflikten utan det är en fråga om att stärka FN:s trovärdighet.
              Det är en fråga om att stå upp för internationell rätt, och det
              är en fråga för att få en världsordning där svagare grupper, svagare
              folk alltid ska kunna få sin rätt tillgodosedd genom att FN och
              det internationella systemet finns där som skydd. Därför är det
              viktigt att påtryckningarna på Marocko blir starkare och att västsaharierna
              får sin självbestämmanderätt.
            </seg>
          </u>
          <note type="speaker" n="b8c0e020">
            Anf. 9 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-3" n="e5fa4e07">
            <seg n="c1deab88">
              Fru talman! Alice Åström har alldeles rätt. Det här är en betydelsefull
              fråga för det internationella samfundets samarbete inom ramen
              för FN. Men det tål ju att påpekas, därför att FN är inte starkare
              än dess medlemmar vill att det ska vara.
            </seg>
          </u>
          <note n="96445e00">
            Överläggningen var härmed avslutad.
          </note>
          <note n="67e50de0">
            3 § Svar på interpellation 2004/05:564 om mänskliga rättigheter
            i Myanmar
          </note>
          <note type="speaker" n="40d1dfcc">
            Anf. 10 Utrikesminister LAILA FREIVALDS (s):
          </note>
          <u who="unknown" xml:id="i-ea7c90290daa2dff-0" n="e5fa4e07">
            <seg n="dede3a13">
              Fru talman! Kaj Nordquist har frågat mig vilka åtgärder jag är
              beredd att vidta för att Daw Aung San Suu Kyi och andra ledare
              för National League for Democracy, NLD, friges, för att stoppa
              förföljelsen av politiska partier i Burma/Myanmar samt för att
              bana väg för en trepartsdialog mellan regimen, etniska grupper
              och NLD.
            </seg>
            <seg n="7bb0a918">
              Sveriges och EU:s Burmapolitik drivs inom ramen för samarbetet
              inom EU:s gemensamma utrikes- och säkerhetspolitik. EU har sedan
              år 1996 riktat internationella sanktioner gentemot den burmesiska
              regimen. Sanktionerna har vid flera tillfällen förstärkts och
              förlängts. Den senaste förlängningen genomfördes efter beslut
              i ministerrådet den 25 april i år.
            </seg>
            <seg n="4b15a9cc">
              Sanktionerna skärptes senast i oktober 2004 och berodde på att
              Burma/Myanmar inte hade tillmötesgått de krav EU:s utrikesministrar
              ställt för att acceptera att Burma/Myanmar upptogs i Asia Europe
              Meeting, Asem. De tre villkoren var
            </seg>
            <seg n="5834c55b">
              Skärpningen i oktober innebar att visumförbudet till EU för namngivna
              burmeser och deras familjer utökades samt att dessa personers
              tillgångar i EU frystes. Dessutom infördes ett förbud mot att
              ställa finansiering till förfogande för namngivna burmesiska statsägda
              företag.
            </seg>
            <seg n="ece84936">
              Samtidigt som sanktionerna mot Burma/Myanmar skärptes i oktober
              vidgades möjligheterna att på olika sätt bistå de fattigaste och
              mest sårbara befolkningsgrupperna. Vidare öppnades möjligheter
              för insatser till förmån för mänskliga rättigheter, demokrati,
              god förvaltning, konfliktförebyggande samt uppbyggande av det
              civila samhällets kapacitet med mera. Dessa insatser ska, så långt
              det är möjligt, definieras, övervakas, drivas och utvärderas i
              samråd med det civila samhället och alla demokratiska grupper,
              inklusive NLD.
            </seg>
            <seg n="070706b1">
              Syftet med sanktionerna mot Burma/Myanmar är att söka förmå militärjuntan
              att inleda en process i demokratisk riktning. Samtidigt för EU
              en dialog med många andra länder, inklusive övriga Aseanländer,
              om hur man bäst ska agera för att nå resultat. Jag måste dock
              konstatera att framstegen hittills har varit begränsade.
            </seg>
          </u>
          <note n="d94c4b56">
            Vid Asems utrikesministermöte i Kyoto den 67 maj i år förde EU-ordförandelandet
            Luxemburgs utrikesminister i ett anförande fram kritik mot det
            allvarliga läget avseende mänskliga rättigheter i Burma/Myanmar.
            Samma kritik framfördes också till Burmas utrikesminister av EU-trojkan
            vid ett möte. I slutsatserna från Asemmötet enades de närvarande
            länderna om vikten av att demokrati infördes i Burma.
          </note>
          <u who="unknown" xml:id="i-7d5d7a45278cd048-0" n="e5fa4e07">
            <seg n="e2f36f8f">
              Förhållandena rörande mänskliga rättigheter och demokrati i Burma/
              Myanmar finns alltid på dagordningen när jag träffar kolleger
              från Asien. Jag avser att fortsätta mina strävanden att utöva
              påtryckningar mot militärjuntan i Burma/Myanmar i EU och FN och
              i möten med asiatiska och andra regeringsföreträdare.
            </seg>
          </u>
          <note type="speaker" n="a7723876">
            Anf. 11 KAJ NORDQUIST (s):
          </note>
          <u who="unknown" xml:id="i-e3a7659a62de09ee-4" n="e5fa4e07">
            <seg n="6060b3bd">
              Fru talman! Tack fru utrikesminister för svaret.
            </seg>
            <seg n="97b570ba">
              För mig, liksom för många andra som är politiskt aktiva nuförtiden,
              spelar årtalet 1989 en central roll. Det året ändrades förutsättningarna
              för politik i Europa. Helt plötsligt var många länder som länge
              hade varit diktaturer inte längre diktaturer utan omvandlades
              till demokratier. Det var en process som efteråt kunde se ut som
              om det hade varit ganska självklart att det skulle bli så. Men
              så var inte förhållandena de 30 år som föregick. Tvärtom såg man
              fram emot en framtid med ett delat Europa, ett demokratiskt respektive
              diktatoriskt Europa. Det här manifesterades slutgiltigt förra
              året när tio medlemmar från den gamla sovjetiska sfären anslöt
              sig till Europeiska unionen.
            </seg>
            <seg n="39a2be8e">
              Det här gör att jag tror att man inte ska resignera därför att
              vissa länder är diktaturer. Det gäller att se vilka problem som
              finns men också försöka hitta möjligheter till lösningar. Det
              är precis som den gamla konflikten mellan Israel och Palestina,
              som ibland verkar helt hopplös. Åren går, och vad händer egentligen?
              Där finns positiva tecken, som Genèveinitiativet.
            </seg>
            <seg n="130f75c2">
              Det är samma sak här. Det har varit en militärdiktatur väldigt
              länge i Burma. Situationen har varit tröstlös väldigt länge. Men
              egentligen finns det möjligheter, bland annat inom Burma självt.
              Man genomförde faktiskt ett fritt val 1990. Resultatet av det
              var ganska självklart. Det var faktiskt en enorm seger för den
              demokratiska opposition som fanns.
            </seg>
            <seg n="af43cc4a">
              Det finns också positiva möjligheter i närområdet kring Burma.
              Man måste fundera över olika saker, till exempel att det inte
              är någon självklarhet att de stormakter som finns i närheten,
              Kina, Indien och Japan, för evigt ser det som en stor poäng att
              folket i Burma förtrycks. Det kan mycket väl hända att åtminstone
              en eller två av dem ser det som positivt med demokratisk utveckling.
            </seg>
            <seg n="e89169e6">
              Det är ingen självklarhet att USA, Ryssland eller EU ser det
              som en poäng med en diktatur i Burma. EU protesterar, precis som
              utrikesministern tog fram. USA kommer under nästa år inte att
              ta emot representanter från Asean om Burma blir ordförande i Asean.
              Jag vet inte vad Rysslands uppfattning är i detta, men jag har
              svårt att se att de skulle se någon större poäng med att Burma
              är en diktatur. Det finns framför allt något som är väldigt positivt,
              nämligen det stora engagemang som finns hos parlamentariker både
              i små stater i närheten av Burma men också i Europeiska unionen
              och i Kanada. Därför välkomnar jag alla initiativ kring detta.
              Men hur kan vi gå vidare? Det är precis som utrikesministern avslutade
              med att säga, nämligen att tyvärr har sanktionerna än så länge
              inte fungerat.
            </seg>
          </u>
          <note type="speaker" n="b184a630">
            Anf. 12 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-5" n="e5fa4e07">
            <seg n="39f0d775">
              Fru talman! Det är en intressant parallell Kaj Nordquist gör
              om utvecklingen i den här delen av Asien jämfört med Europa. Det
              var ungefär samtidigt som det skedde demokratiska rörelser. Vi
              lyckades fullfölja dem i Europa, och vi har sett vilken fantastisk
              förändring det har inneburit för Europa.
            </seg>
            <seg n="5ed7abf8">
              Det är rätt att det var ett val 1990 i Burma/Myanmar. NLD vann
              stort. Men där fanns en militärjunta som inte accepterade utgången,
              och det fanns inte tillräcklig styrka i de demokratiska krafterna
              att övervinna militärjuntans övermakt. Processen avstannade, och
              vi sitter i den svåra situation vi gör i dag.
            </seg>
            <seg n="40a31886">
              Men den rörelse som då också fanns i Asien har fortsatt. Den
              finns där i många av Asiens länder. Även det regionala samarbete
              som utvecklas nu och fördjupas inom ramen för Aseanländerna är
              en kraft som har betydelse när det gäller att stödja den demokratiska
              utvecklingen. Det är inget tvivel om att flertalet av de länder
              som ingår i Asean och samarbetar också med EU har en ärlig och
              uttalad vilja att sträva i riktning mot att fortsätta demokratiseringsprocessen
              och att öka respekten för mänskliga rättigheter. Det här är en
              av kärnfrågorna i de möten som finns mellan EU och Aseanländerna,
              det vill säga hur vi gemensamt kan agera för att stödja dem.
            </seg>
            <seg n="95cf48c5">
              Burma/Myanmar var en fråga som vid det senaste Asemmötet upptog
              mycket av tiden och engagemanget. Det finns en stark gemensam
              vilja hos många av Asemländerna att stödja en utveckling i Burma.
              Vi ska lita på och stödja kraften och viljan i samarbetet.
            </seg>
            <seg n="6cea14fc">
              Sverige har tagit ett initiativ i EU, nämligen att EU ska göra
              ett uttalande den 19 juni när San Suu Kyi fyller 60 år. Det ska
              vara ett uttalande med krav på att militärjuntan ska frige henne
              och att medlemmarna i NLD får verka fritt. I det uttalandet ska
              också EU än en gång påtala vikten av att alla politiska partier
              och etniska grupper inbjuds att delta i nationalkonventet och
              att alla fritt ska få uttrycka sina åsikter.
            </seg>
            <seg n="d4660832">
              Vi får fortsätta att på detta sätt utöva ett tryck på regimen
              i Burma/Myanmar så att den till slut viker sig och vi får en demokratisk
              utveckling. Jag tror att det finns möjligheter till det. Men det
              viktiga är att vi hela tiden skärper vår ton, aldrig ger efter,
              är tydliga och dessutom ger stöd till de demokratiska krafterna.
            </seg>
          </u>
          <note type="speaker" n="507d1ce1">
            Anf. 13 KAJ NORDQUIST (s):
          </note>
          <u who="unknown" xml:id="i-e3a7659a62de09ee-6" n="e5fa4e07">
            <seg n="12e7c97f">
              Fru talman! Därför tycker jag som parlamentariker att det är
              naturligt att ständigt upprepa krav på att frige Aung San Suu
              Kyi, frige de andra politiska ledarna i NLD, att man bör sträva
              efter en trepartsdialog mellan NLD, militärjuntan och de etniska
              minoriteterna och att man bör stoppa förföljelsen av andra politiska
              krafter liksom den förföljelse och det undertryckande som försiggår
              mot de etniska minoriteterna.
            </seg>
            <seg n="45f5c57a">
              Jag hade förmånen att få vara representant för riksdagen på IPU:s
              Interparliamentary Union senaste stora möte i Manila, Filippinerna.
              Något som var positivt där var mötet med många parlamentariker
              från området, bland annat från Filippinerna och Malaysia, och
              hur oerhört upprörda de var och hur positiva de var till möjligheten
              till en förändring. Dessutom fanns representanter från den burmesiska
              oppositionen där. Vi genomförde en uppmärksammad presskonferens.
              Det väsentliga i sammanhanget är att ständigt påtala detta, att
              inte förtröttas i att påpeka saken.
            </seg>
            <seg n="7ee29a7e">
              Naturligtvis gjordes en positiv sak när Aung San Suu Kyi fick
              Nobelpriset. Det var också något som tydligt pekade på detta.
              Hur ser utrikesministern på att vi från EU:s sida skulle göra
              som Förenta staterna kommer att göra, det vill säga inte ta emot
              representanter från Asean nästa år om Asean utser Burma till ordförande?
            </seg>
            <seg n="8fc0ba75">
              Det här var ett krav som hade klart stöd av parlamentariker i
              närområdet. De ville väldigt starkt att det skulle vara så här.
              Det var någonting som åtminstone för mig innebar en oerhört positiv
              upplevelse, att man så starkt gick ut i den här frågan och ville
              markera. Det ger mig åtminstone en förhoppning om att vi ska komma
              någonstans, att grannländerna inte bara tycker att man ska ha
              vad man kallar konstruktiva dialoger, vilket ofta är en täckmantel
              för att man inte alls tänker protestera.
            </seg>
            <seg n="6f11b0be">
              Som sagt: Hur ser utrikesministern på att vi från EU skulle göra
              likadant som Förenta staterna i den här frågan?
            </seg>
          </u>
          <note type="speaker" n="6a5e6964">
            Anf. 14 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-7" n="e5fa4e07">
            <seg n="e808b2cc">
              Fru talman! Det möte som det malaysiska parlamentet tog initiativ
              till att organisera i Burmafrågan var väldigt välkommet. Jag vet
              att Malaysias utrikesminister bedömer att den här gruppen har
              spelat en mycket viktig roll när det gäller att påverka regimen
              i Burma/Myanmar. Ett bevis på det är att Malaysias ambassadör
              i Rangoon blev uppkallad till utrikesministeriet och där fick
              försvara Malaysias parlamentarikers rätt att agera utifrån sin
              ståndpunkt.
            </seg>
            <seg n="b1b87497">
              Det är klart att alla sådana här protester biter och kanske så
              småningom ger resultat.
            </seg>
            <seg n="ae447787">
              Frågan om hur vi ska göra i förhållande till Asean om Burma/Myanmar
              blir ordförande återstår att ta ställning till. Men det här är
              någonting som väldigt mycket oroar Aseans länder. Man inser att
              man har ett problem här, och man diskuterar olika möjligheter
              att hantera situationen. Ett alternativ är att man helt enkelt
              hoppar över det ordförandeskapet för att undvika problematiken.
            </seg>
            <seg n="5cab0304">
              Om det blir så att Burma blir ordförande och ingen förbättring
              har skett kommer vi att få ta ställning till hur vi ska agera.
              Och vi kommer att ta ställning. Jag vill inte i dag säga hur.
              Ännu finns det möjligheter för grannländerna att påverka situationen
              så att vi över huvud taget slipper ta ställning till det. Men
              skulle situationen vara den att vi har Burma/Myanmar som ordförande
              måste vi ta ställning till hur vi ska agera.
            </seg>
          </u>
          <note n="96445e00">
            Överläggningen var härmed avslutad.
          </note>
          <note n="3637f6ae">
            4 § Svar på interpellation 2004/05:570 om situationen i Eritrea
          </note>
          <note type="speaker" n="fb61e210">
            Anf. 15 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-8" n="e5fa4e07">
            <seg n="337baddc">
              Fru talman! Kalle Larsson har frågat mig vilka initiativ jag
              avser att ta inom EU när det gäller bristen på demokrati och respekt
              för mänskliga rättigheter i Eritrea och vilka åtgärder jag avser
              att vidta för att förmå den eritreanska staten att frige Dawit
              Isaak.
            </seg>
            <seg n="32113d80">
              Situationen vad gäller mänskliga rättigheter i Eritrea är fortsatt
              mycket allvarlig. Rapporter om inskränkningar i yttrandefrihet,
              religionsfrihet och på andra områden inkommer regelbundet. En
              stor grupp politiska ledare och oberoende journalister hålls fängslade,
              utan kontakt med omvärlden samt utan åtal och rättegång.
            </seg>
            <seg n="071c1cfb">
              Domstolsväsendet i Eritrea är enligt gällande lag oberoende från
              statsmakten. I praktiken är det dock utsatt för påverkan från
              staten. Bristen på juridiskt utbildad personal och materiella
              resurser är stor på alla nivåer. Som Kalle Larsson påpekar är
              rättsväsendet i Eritrea mycket svagt, vilket innebär stora problem
              för landets befolkning.
            </seg>
            <seg n="17293c2c">
              Gränskonflikten med Etiopien är den överskuggande politiska frågan
              för Eritrea. Medan Eritrea har accepterat gränskommissionens utslag
              från 2002 har Etiopiens regering haft invändningar mot dess utslag.
              Jag vill här rikta en uppmaning till båda parter att se till att
              gränskommissionens beslut kan verkställas. Det är emellertid inte
              godtagbart att Eritreas regering åberopar det svåra spänningsläget
              i gränskonflikten med Etiopien för repressiva åtgärder mot den
              egna befolkningen.
            </seg>
            <seg n="09f8eda4">
              Regeringen för bilateralt och genom EU en kontinuerlig politisk
              dialog med Eritreas regering, bland annat om respekten för de
              mänskliga rättigheterna i Eritrea. I denna dialog framförs regeringens
              och EU:s gemensamma kritik mot bristen på respekt för de mänskliga
              rättigheterna i Eritrea. Det är viktigt att denna dialog nu fortsätter
              och leder till framsteg.
            </seg>
            <seg n="8a5f2ad5">
              Jag delar Kalle Larssons oro över Dawit Isaaks situation. Regeringen
              arbetar aktivt på olika sätt för att nå framsteg i Dawit Isaaks
              fall. Vi har av eritreanska myndigheter krävt att få besöka Dawit
              Isaak samt att han antingen ska släppas fri eller få en snar och
              korrekt rättegång enligt internationellt vedertagna rättsprinciper.
              Jag tog själv upp denna fråga med en företrädare för Eritrea för
              ett par veckor sedan. Sveriges ambassadör besöker nästa vecka
              Eritrea och kommer då på nytt att ta upp denna fråga.
            </seg>
            <seg n="582ccf3a">
              Även i EU har Sverige vid upprepade tillfällen särskilt tagit
              upp Dawit Isaaks fall, och ordförandeskapet har uppvaktat eritreanska
              regeringsföreträdare. Som ett svar på den negativa utvecklingen
              vad gäller mänskliga rättigheter i Eritrea avbröt Sverige 2002
              det långsiktiga biståndssamarbetet med Eritreas regering.
            </seg>
            <seg n="cf652726">
              Jag har tidigare här i riksdagen redogjort för våra olika ansträngningar
              för Dawit Isaak. Låt mig återigen betona att vi arbetar på en
              rad olika sätt för att nå framsteg. Det ligger dock i sakens natur
              att vi inte kan offentliggöra alla delar av vårt agerande.
            </seg>
          </u>
          <note type="speaker" n="c3ccbf75">
            Anf. 16 KALLE LARSSON (v):
          </note>
          <u who="kalle_larsson_17fa7c" xml:id="i-373ff869b3299cdc-0" n="e5717215">
            <seg n="83d7f227">
              Fru talman! Den här interpellationen om situationen i Eritrea
              inlämnades på pressfrihetens dag. Det var en dag då de här frågorna
              om människor som idkar journalistik i olika delar av världen var
              värda att uppmärksammas. Vi valde att fokusera på Eritrea därför
              att vi har ett aktuellt exempel på en svensk-eritreansk journalist,
              Dawit Isaak, som såvitt det går att bedöma falskeligen är anklagad.
            </seg>
            <seg n="02ff243e">
              Vi är helt övertygade om att regeringen delar vår syn på bristen
              på mänskliga rättigheter och bristen på rättssäkerhet. Det syns
              också i det svar som är avgivet. Jag välkomnar det. Jag är inte
              så överraskad över att vi har en samsyn i den här frågan. Det
              är inte en ny diskussion vi har haft den ett antal gånger. Man
              kan möjligen tycka att vi tjatar lite, men den här typen av frågor
              har också den egenskapen att om man inte ständigt återupprepar
              och uppmärksammar hur situationen ser ut och fortsätter att bevaka
              dem riskerar de förstås att falla i glömska hos den som har mycket
              i övrigt att stå i.
            </seg>
            <seg n="e31a10a1">
              Det är bra, som sagt, att vi är överens om beskrivningen. Den
              brist på rättssäkerhet som finns i det eritreanska samhället är
              helt enkelt så grundläggande att det inte går att tala om någon
              rättssäkerhet över huvud taget. I de specialdomstolar som finns
              får anklagade inte tillgång till försvarsadvokater, och man får
              inte kalla vittnen. Det är något helt annat än vad domstolar borde
              handla om. Vi tar upp ett enskilt fall, men det är ett exempel
              bland många på hur människor behandlas.
            </seg>
            <seg n="841f1968">
              Jag har redan nämnt att vi är överens om en del i svaret. Samtidigt
              måste jag ställa frågan om det inte finns någonting mer som utrikesministern
              kan berätta om som man kan göra än att föra dialogen och kritisera.
              Kritiken är framförd, och dialogen förs. Det ges exempel på detta
              i svaret.
            </seg>
            <seg n="f586ef58">
              Vi välkomnar också att man har dragit in det långsiktiga biståndssamarbetet,
              även om det inom parentes inte är en enkel fråga. Det tycker ingen
              av oss. Det är inte lätt att dra in ett biståndsstöd som man vet
              går till människor som har allt behov av stödet. Men det kan trots
              allt vara ett påtryckningsmedel, och därför välkomnar vi det.
            </seg>
            <seg n="55f4624f">
              Vad kan man ytterligare göra? Vi har föreslagit att Sverige inom
              EU försöker driva att EU:s biståndsstöd dras in. Jag vill därför
              fråga utrikesministern om ministern är beredd att driva den frågan,
              att gå ytterligare ett steg i det som vi redan har konstaterat
              behöver göras, indraget biståndssamarbete.
            </seg>
            <seg n="f597fa49">
              Man borde också, även om det inte är utrikesministerns formella
              uppdrag, informera inom UD om situationen till den minister som
              är ansvarig för flyktingfrågor, bland annat flyktingar från Eritrea.
              Eritreanska asylsökandes ärenden behandlas mycket summariskt.
              Många gånger hänvisas man till att uppsöka den eritreanska ambassaden
              för att hämta de ID-handlingar som man förväntas ha, när vi vet
              att den eritreanska ambassaden bedriver underrättelseverksamhet
              och ansätter släktingar i hemlandet just efter sådana besök.
            </seg>
            <seg n="832cedb1">
              Det är två exempel på vad man ytterligare skulle kunna göra:
              inom EU driva frågan om indraget biståndssamarbete och förbättra
              situationen för asylsökande. Jag har all respekt för att den sista
              frågan är svårbesvarad just för utrikesministern.
            </seg>
          </u>
          <note type="speaker" n="0f80abc4">
            Anf. 17 Utrikesminister LAILA FREIVALDS (s):
          </note>
          <u who="unknown" xml:id="i-e3a7659a62de09ee-9" n="e5fa4e07">
            <seg n="57a3aeaf">
              Fru talman! Kalle Larsson säger att han och många med honom fortsätter
              att tjata, och det är rätt. Man måste fortsätta att tjata. Om
              man upplever att det finns ett land som agerar på ett oacceptabelt
              och grymt sätt mot sina egna medborgare och andra länders medborgare
              måste man naturligtvis fortsätta att hävda sin ståndpunkt och
              utöva påtryckningar. Det låter lite litet att säga tjata när det
              handlar om så pass allvarliga saker, men gärna för mig. Det är
              det vi måste fortsätta att göra, oförtrutet och utan att på något
              vis ge upp, utan verkligen tro att vårt agerande så småningom
              kan leda till resultat. Man ska inte undervärdera den politiska
              dialogen, för i den politiska dialogen ligger väldigt mycket av
              den dynamik som kan utnyttjas för att få en politisk utveckling
              till stånd.
            </seg>
            <seg n="b225e6e8">
              Kalle Larsson tar upp frågan om EU:s utvecklingssamarbete med
              Eritrea. Jag vill påpeka att vi talar om ett väldigt fattigt land
              som dessutom under senare år har drabbats av ytterligare naturkatastrofer,
              torka och annat som har förvärrat den humanitära situationen.
              Det betyder att även det som kallas utvecklingssamarbete och bistånd
              från EU:s sida i realiteten handlar om ett humanitärt bistånd.
              Därför är det nog svårt att se att det finns så mycket där att
              avbryta för att utöva påtryckningar mot regimen. Det handlar om
              att hjälpa människor som lider nöd. För mig vore det otänkbart
              att straffa nödlidande människor i Eritrea för att det råkar vara
              medborgare från ett annat land som drabbas av regimens orättfärdigheter.
              Jag kan dessutom inte se någon direkt koppling mellan frisläppande
              av Dawit Isaak, till exempel, och indraget humanitärt bistånd.
            </seg>
            <seg n="398ca66a">
              Vi får fortsätta att hävda Dawit Isaaks och andra fängslade personers
              rätt att få sin sak prövad. Vi avgör ju inte någon skuldfråga.
              Vi tar över huvud taget inte ställning i det. Vi kräver är att
              de ställs inför rätta enligt vedertagna internationella principer.
              Under tiden har vi faktiskt det väldigt lågt ställda kravet att
              få besöka denna person som visserligen är eritreansk medborgare,
              men han är också svensk medborgare. Vi kommer att fortsätta att
              agera för att få regimen att hörsamma våra krav. Det finns en
              stor enighet inom EU om kraven, även egentligen om agerandet.
              Vi har inga problem när det gäller att utnyttja EU:s politiska
              styrka i dialogen med Eritrea och utöva påtryckningar via den.
            </seg>
            <seg n="909b22fd">
              När det gäller de asylsökande är det som Kalle Larsson säger
              inte mitt bord. Jag är inte riktigt insatt i det hela. Men det
              är säkerligen något som vederbörande minister bevakar noga.
            </seg>
          </u>
          <note type="speaker" n="34e7c1d6">
            Anf. 18 KALLE LARSSON (v):
          </note>
          <u who="kalle_larsson_17fa7c" xml:id="i-373ff869b3299cdc-1" n="e5717215">
            <seg n="1a7fe8c6">
              Fru talman! Det är lite vardagligt uttryckt att säga att man
              ska tjata, men mitt tjat handlar inte bara om att Sverige behöver
              fortsätta att tjata. Vi uppmärksammar regeringen på behovet av
              att fortsätta att driva frågorna. Det tror jag också kan behövas.
              Även om jag är medveten om att det är en gemensam vilja att förändra
              situationen kan man ändå behöva påpekanden ibland om att fortsätta
              att arbeta mycket aktivt.
            </seg>
            <seg n="2a80b336">
              Lite oeniga kanske vi är. Jag förringar inte alls behovet av
              en politisk dialog. Jag nedvärderar inte det. Jag tror att det
              kan vara mycket värdefullt. Vi har i annat sammanhang diskuterat
              frågan om att en politisk dialog bör upprätthållas också med regimer
              och stater som man inte har samma uppfattning som ens i grundläggande
              frågor om mänskliga rättigheter. Det här är en del av det som
              behöver fortsätta. Men någonting mer borde man kunna åstadkomma.
              Den argumentation som ministern nu presenterar runt varför man
              inte bör dra in humanitärt bistånd från EU är relativt lätt att
              instämma i, men jag vill ändå att ministern funderar över om det
              finns annat EU-bistånd som man kan överväga att dra in. För om
              Sverige kan dra in en del av sitt utvecklingsbistånd måste det
              vara möjligt att fundera över om inte också andra kan göra det.
              Påverkar detta situationen? Om vi inte gör någonting så påverkar
              vi inte situationen. Det är det enda vi kan vara säkra på. Att
              göra detta kan ändå vara en möjlighet att föra frågan vidare.
            </seg>
            <seg n="1baeb251">
              Jag tänker, för att spara ministerns, min egen och kammarens
              tid, inte använda min sista replik. Jag vill ändå säga att det
              faktum att jag har fått ett rätt så stort antal kontakter med
              eritreanska asylsökande och medborgare i Sverige, både i Sverige
              och i Eritrea alltså, som har varit kritiska, från den sida som
              står den nuvarande regimen väldigt nära, men också väldigt välkomnande
              är för mig ett gott exempel på att vi kommer att behöva återkomma
              till den här frågan många gånger senare. Jag förväntar mig att
              regeringen inte i något avseende minskar sina insatser utan tvärtom
              överväger vilka ytterligare konkreta åtgärder som kan vidtas för
              att sätta politiskt tryck på den eritreanska regimen.
            </seg>
          </u>
          <note n="96445e00">
            Överläggningen var härmed avslutad.
          </note>
          <note n="7048bb0a">
            5 § Svar på interpellation 2004/05:526 om näringslivsstrukturen
            i Helsingforss län för friställda kvinnor
          </note>
          <note type="speaker" n="3f7b8754">
            Anf. 19 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-ea7c90290daa2dff-1" n="2604fb74" next="i-7d5d7a45278cd048-1">
            <seg n="6a8b4c6a">
              Fru talman! Gunnar Andrén har frågat mig vilka åtgärder jag avser
              att vidta för att göra det möjligt för de kvinnor som berörs av
              omlokaliseringen av statlig verksamhet till följd av omställningen
              av försvaret förra året att finna sin nya utkomst inom den privata
              företagsamheten i Helsingforss län, antingen som anställda eller
              som nya företagare.
            </seg>
            <seg n="45ad6638">
              Jag känner stor förståelse för den oro som de anställda i berörda
              myndigheter just nu kan känna. Jag är medveten om att en stor
              del av de sysselsatta inom den statliga sektorn är kvinnor och
              att det därför i stor utsträckning är kvinnor som berörs av omlokaliseringarna.
              Detta förstärks också av att ett flertal mansdominerade myndigheter
              redan ligger utanför Helsingfors, bland annat till följd av tidigare
              omlokaliseringar av statliga verksamheter. Det kan givetvis ändå
              vara problematiskt för de personer som berörs av omlokaliseringen.
            </seg>
            <seg n="8f0a1b96">
              Regeringen har utfärdat omfattande riktlinjer för vad som ska
              gälla vid organisations- och strukturförändringar inom staten.
              I dagsläget vet vi inte hur många som väljer att följa med i utflyttningen.
              För dem som väljer att inte flytta med är målsättningen att dessa
              personer snabbast möjligt ska få nytt jobb. Inom staten gäller
              det så kallade trygghetsavtalet som omfattar arbetstagare som
              är eller förväntas bli uppsagda på grund av arbetsbrist. Avtalet
              ger möjlighet till olika former av individuellt stöd, exempelvis
              inskolningslön, praktik, hjälp att starta eget, kurser, kompletterande
              utbildning eller omskolning med mera. Den som väljer att inte
              flytta med vid en omlokalisering omfattas av avtalet.
            </seg>
            <seg n="712eda60">
              Jag kan dock konstatera att Helsingforss län har en förhållandevis
              god situation när det gäller arbetslöshet bland kvinnor jämfört
              med andra län. Enligt SCB:s AKU, arbetskraftsundersökning, för
              fjärde kvartalet 2004 ligger den öppna arbetslösheten i Helsingforss
              län bland kvinnorna under genomsnittet för hela landet. När det
              gäller nyföretagandet i Helsingfors så ligger det högst av samtliga
              län, både som andel av befolkningen och i förhållande till befintlig
              företagsstock. Företagsamheten bland kvinnorna, mätt som andel
              företag där företagaren är en kvinna per 1 000 kvinnor i åldern
              1664 år var 4,1 på riksnivå för såväl 2002 som 2003. Företagsamheten
              2003 för kvinnorna var, mätt med motsvarande mått, 6,6 i Helsingforss
              län och översteg alltså riksnivån.
            </seg>
            <seg n="b2c1e488">
              I december 2004 gav länsarbetsnämnden i Helsingforss län en positiv
              bild av arbetsmarknaden i länet för 2005. Man konstaterade att
              den negativa sysselsättningsutvecklingen i länet hade nått sin
              botten. Under 2005 bedöms antalet sysselsatta öka med 8 000 personer
              eller 0,8 %.
            </seg>
            <seg n="7745d296">
              Enligt länsarbetsnämndens undersökning räknar 40 % av företagen
              i Helsingforss län med en ökad efterfrågan på personal under 2005.
              Det gäller bland annat inom uppdragsverksamhet, informations-
              och kommunikationsteknologi och detaljhandel, tjänstesektorer
              som tillsammans genererar mer än hälften av arbetstillfällena
              i länet.
            </seg>
            <seg n="a117eb96">
              Länets näringslivsstruktur har en hög andel kunskapsintensiv
              uppdragsnäring samt koncentrationer av företag inom bland annat
              finans-, informations- och kommunikationsteknologisektorn, IKT-sektorn.
              När efterfrågan ökar inom dessa branscher gynnas Helsingforssregionen
              mer än andra.
            </seg>
            <seg n="24cc6c75">
              Det är mycket viktigt att stärka företagandet generellt. När
              det gäller möjligheter att starta egna företag genomför regeringen
              nu steg för steg ett program för att ytterligare stärka förutsättningarna
              för företagande.
            </seg>
            <seg n="048af1a1">
              Programmet innehåller ett åtgärdsprogram med ca 300 förbättringar
              för att förenkla företagens service och administration, en nationell
              satsning för att öka ungdomars intresse för entreprenörskap och
              ett program för att underlätta kommande generationsskiften i företag
              sedan arvs- och gåvoskatten avskaffats. En särskild satsning sker
              också för att stimulera de små och medelstora företagen att utnyttja
              sin exportpotential, och 2 miljarder kronor satsas för att säkerställa
              tillgången på kapital för de företag som befinner sig i skärningspunkten
              mellan idé och färdig produkt.
            </seg>
            <seg n="85abd19e">
              För att skapa bättre förutsättningar särskilt för kvinnor och
              invandrare samt för kooperativt företagande har regeringen bland
              annat avsatt 54 miljoner årligen som ett särskilt stöd. Dessutom
              får ungefär 8 000 personer årligen stöd till start av näringsverksamhet,
              starta-eget-bidrag.
            </seg>
            <seg n="047639e4">
              Sammantaget ser jag alltså goda möjligheter för de kvinnor som
              berörs att på sikt få nya jobb inom privat eller offentlig sektor
              eller som egenföretagare.
            </seg>
          </u>
          <note n="56a4925c">
            Anf. 20 GUNNAR ANDRÉN (fp):
          </note>
          <u who="thomas_ostros_dad106" xml:id="i-7d5d7a45278cd048-1" n="2604fb74" prev="i-ea7c90290daa2dff-1">
            <seg n="d01a2f4d">
              Fru talman! Jag ber att få tacka näringsministern för svaret
              på en onekligen ganska svår fråga, för arbetsmarknadspolitik och
              näringspolitik är svårt men viktigt.
            </seg>
            <seg n="3098f85d">
              Inledningsvis noterar jag att Feministiskt initiativs företrädare
              som vanligt när vi diskuterar verkliga kvinnofrågor inte är närvarande
              i kammaren. Det är alltid på det viset att de när det gäller kvinnors
              specifika situation håller sig borta.
            </seg>
            <seg n="d86164ac">
              Det intressantaste i svaret tycker jag ändå, om allt annat skalas
              bort, är erkännandet av att försvarsnedläggningen, som av olika
              skäl var nödvändig det bestrider jag inte har betytt att en mängd
              manliga militärer blivit friställda på olika områden runtom i
              landet. Det får i huvudsak betalas av friställda kvinnor i Helsingforss
              län. Det är tyvärr priset. Riksdagen har över huvud taget inte
              tagit ställning till om detta var avsikten.
            </seg>
            <seg n="92f582e8">
              Tage Erlander brukade säga: Det finns ingenting så användbart
              som en god teori. Statsrådet Östros, som är väl bevandrad i den
              marxistiska litteraturen, har säkert läst Ernst Wigforss från
              1928. Han ställde den mycket centrala frågan: Har vi råd att arbeta?
            </seg>
            <seg n="e0da3e38">
              Lite längre framåt i tiden har vi Myrdal, Ohlin och så vidare.
              De har ett bra svar, nämligen att penningekonomin är en sak. Men
              vi får aldrig göra så att det inte blir lönsamt att arbeta. Konklusionen
              är att det alltid ska vara lönsamt att arbeta, och det är vad
              också Wigforss säger. Sedan har man olika tekniska lösningar på
              detta.
            </seg>
            <seg n="fd101698">
              Det problem som vi får i detta lilla län, som ändå består av
              nästan 1,9 miljoner människor, är att det blir en ökad arbetslöshet.
              Det är inte oppositionen orsaken till, utan det är regeringen
              som medvetet har sett till att ytterligare ungefär 2 000 eller
              3 000 personer på kvinnosidan friställs det exakta antalet kan
              diskuteras.
            </seg>
            <seg n="8a3c9c8b">
              Naturligtvis kan många olika åtgärder vidtas. Jag återkommer
              gärna till detta, för jag väntar mig att frågan om vad Folkpartiet
              vill så småningom kommer. Med tanke på den idélöshet som präglar
              regeringen i den här frågan förstår jag att man måste söka stöd
              någon annanstans.
            </seg>
            <seg n="dcc94399">
              Men nu tycker jag att man ändå måste säga att regeringen faktiskt
              har gjort någonting här, nämligen införandet av trängselskatt.
              Det leder, fru talman, till 200400 nya informationsjobb, men inte
              i det här länet utan det blir någon annanstans. Häromdagen såg
              jag att kronofogdemyndigheten utlyste 25 nya tjänster. Det är
              klart att det också är en form av sysselsättning, men det är ju
              inte det som behövs. Vad som behövs är i stället ett stimulerande
              av arbetsutbudet och av företagandet.
            </seg>
            <seg n="f7ac37a6">
              De åtgärder som regeringen vidtar är så enormt inriktade på att
              hålla nere den statistiska arbetslösheten. Men att däremot se
              till något så fundamentalt som att vi inte får stopplagar utan
              att vi får startlagar så att det därmed blir möjligheter för många
              nya kvinnor kvinnor som kommer från den offentliga sektorn där
              i stort sett hälften av dem som jobbar är kvinnor att starta företag
              är exempel på åtgärder som totalt lyser med sin frånvaro.
            </seg>
          </u>
          <note type="speaker" n="12f3f9bf">
            Anf. 21 ULF SJÖSTEN (m):
          </note>
          <u who="ulf_sjosten_0510a5" xml:id="i-62f8e7163b24994e-0" n="738be968">
            <seg n="8967410e">
              Fru talman! Jag ska inte utnyttja min talartid fullt ut men vill
              säga följande.
            </seg>
            <seg n="6e10401c">
              I svaret säger näringsministern att det är mycket viktigt att
              stärka företagandet generellt. Det instämmer jag givetvis i. Ministern
              pekar också på ett åtgärdsprogram för regelförenklingar för näringslivet
              som regeringen och stödpartierna har tagit fram och presenterat
              för riksdagen.
            </seg>
            <seg n="2619316f">
              Löften från regeringen om regelförenklingar har under de senaste
              åren stått som spön i backen. Ändå beräknas den totala samhällsekonomiska
              kostnaden vara häpnadsväckande 140 miljarder kronor för den här
              hanteringen. Det gäller då för företagen, för myndigheter och
              för andra.
            </seg>
            <seg n="196cb390">
              Min fråga till näringsministern blir därför: När kommer det konkreta
              tidsatta förslag som faktiskt kan omsättas i verkligheten, för
              historien förskräcker?
            </seg>
          </u>
          <note type="speaker" n="2be6a6bb">
            Anf. 22 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-ea7c90290daa2dff-2" n="2604fb74" next="i-7d5d7a45278cd048-2">
            <seg n="28cda527">
              Fru talman! Gunnar Andrén tar ansats i Ernst Wigforss. Det är
              faktiskt lovande eftersom Wigforss är en av de stora tänkarna
              bakom framväxten av det moderna Sverige en tänkare som också var
              övertygad om att staten, regering och riksdag, har stora möjligheter
              att bekämpa arbetslöshet. Det är också socialdemokratins allra
              främsta uppgift.
            </seg>
            <seg n="c95a67a9">
              Vi är inte på något sätt nöjda. Men vi tillhör de bästa i Europa.
              Få länder i Europa har lyckats hantera den internationella lågkonjunkturen
              så pass framgångsrikt som vi har gjort, men vi ska fortsätta med
              att pressa tillbaka arbetslösheten och nå vårt mål om 4 % öppen
              arbetslöshet på vägen mot full sysselsättning. Det är roligt om
              också Gunnar Andrén efter att ha läst Ernst Wigforss känner att
              detta är en viktig fråga.
            </seg>
            <seg n="94190536">
              Vad vi nu ser är den typiska utvecklingen på arbetsmarknaden
              när en ekonomi vänder från lågkonjunktur till högkonjunktur. Svensk
              exportindustri går oerhört starkt. Vi har ett bytesbalansöverskott
              som är större än någonsin. Förra året då handlade det om 200 miljarder
              kronor sålde vi mer varor till världen än vi importerade från
              världen. Exportindustrin är alltså oerhört framgångsrik på tuffa
              globala marknader. De rationaliserar. Produktiviteten ökar, och
              de anställer inte så många människor av naturliga skäl eftersom
              de hela tiden arbetar med att producera mer per arbetad timme.
            </seg>
            <seg n="25468802">
              Det som händer är att det spiller över i investeringar. Nu ökar
              svensk industri sina investeringar mycket kraftigt 20 % upp i
              år. Det i sin tur spiller över på servicesektorn. Vad vi nu ser,
              inte minst i Helsingfors, är hur servicenäringarna ökar. Det gäller
              då de som är riktade mot industrin IT, telekom, transporter, avancerade
              ingenjörstjänster och olika typer av tjänstesektorer som levererar
              till industrin.
            </seg>
            <seg n="bc2af92d">
              Vi har fått en ökning av den privata sysselsättningen under det
              senaste året. Men det räcker inte, tycker vi, utan vi måste komma
              mycket längre för att nå ned till 4 % öppen arbetslöshet. Men
              Helsingfors är det län och den stad som nu visar vägen i form
              av en ökning av sysselsättningen.
            </seg>
            <seg n="ed8140b3">
              Naturligtvis måste människor som hamnar i arbetslöshet ha bra
              åtgärder för att få möjlighet att efterfråga de nya jobben eller
              starta eget. Jag har redovisat vad staten gör för sina anställda
              för att man ska ha trygghet i den omvandlingen. Det är ingen lätt
              sak för individerna, men de har rätt att begära det stöd som de
              nu ska få.
            </seg>
            <seg n="f0b5c80f">
              Det som Gunnar Andrén undviker är frågan, som han själv formulerar
              det, om att försvarsnedläggningen är nödvändig.
            </seg>
            <seg n="890c0925">
              Ja, det är vi överens om, men måste inte staten då ta ett ansvar
              för att se till att de orter som är uppbyggda kring försvaret
              får en chans att överleva och att de människor som bor på de orterna
              kan känna framtidstro och framtidshopp? Gunnar Andrén själv kommer
              från en del av Sverige som just har fått den typen av stöd, Sundsvall,
              där vi har statliga myndigheter utlokaliserade. Folk protesterade
              mot att myndigheter skulle flyttas från Helsingfors till den delen
              av landet. Det har varit bra och framgångsrikt för myndigheterna.
              Det har skapats en väldigt intressant arbetsmarknad i den regionen.
              Vi har rader av exempel i Falun, Borlänge och runtom i landet
              på utlokaliseringar. Det är en rimlig politik. Då måste man ta
              ansvar för personalen i Helsingfors som inte vill följa med, och
              det gör vi.
            </seg>
            <seg n="2db57e7e">
              Till Ulf Sjösten måste jag säga att frågan är om Ulf Sjösten
              har hängt med i utvecklingen på detta område. På riksdagens bord
              ligger förslag om 291 konkreta förenklingar. På riksdagens bord
              ligger till exempel en proposition om förenklad miljöprövning
              vid etablering av industrier. Det är en väldigt viktig förenkling
              som gör att kortare tid leder till fler investeringar och fler
              nya jobb.
            </seg>
          </u>
          <note n="804ae33c">
            Anf. 23 GUNNAR ANDRÉN (fp):
          </note>
          <u who="thomas_ostros_dad106" xml:id="i-7d5d7a45278cd048-2" n="2604fb74" prev="i-ea7c90290daa2dff-2">
            <seg n="bf714087">
              Fru talman! Jag skulle vilja säga två saker till statsrådet.
              Jag slutade inte med Ernst Wigforss, utan jag läste också Fri
              eller dirigerad ekonomi? från 1936 av Bertil Ohlin. Där får man
              mera av recept på vad som behövs. Hur vi ska fördela köpkraften
              svarar Ernst Wigforss på, och det är Myrdal och Ohlin med på också.
              Men hur vi får en kraftfull tillväxt i ekonomin, där rekommenderar
              jag läsning av 1936 års version av Bertil Ohlins bok. Då får man
              helt andra svar. Det borde man ha läst som fil. lic. i ekonomi.
            </seg>
            <seg n="a460a4c0">
              Sedan tar statsrådet upp frågan om vi ska ha utlokaliseringar
              och ta ansvar för nedläggning av jobben. Jag bestrider inte att
              staten där naturligtvis har ett ansvar. Men hur tar man det? Jag
              kan säga för Folkpartiets del att vi inte tycker att det är något
              fel att förlägga ny statlig verksamhet ute i landet. Det kan man
              göra på massor av håll, om man har sådana jobb. Men det är inte
              detta det är fråga om den här gången. Jag tycker att man alltid
              ska pröva det, oavsett om det gäller Västerås, Uppsala, Arvidsjaur
              och så vidare. Men det är inte det som regeringen har beslutat.
              Den här gången har regeringen beslutat att flytta jobb och åstadkommer
              därmed inte ett nytt jobb ja, kanske några och det drabbar en
              region och i det här fallet framför allt kvinnor. Om det hade
              varit så att vi hade haft den enorma tillväxt i Helsingfors som
              statsrådet talar om hade det inte varit några problem. Man kan
              alltid diskutera statistik, men tyvärr är den fortfarande uppåtriktad
              när det gäller arbetslösheten i Helsingfors. Jag tycker inte att
              vi ska ha en stor diskussion om det, det kan alltid diskuteras
              hur man mäter.
            </seg>
            <seg n="90b38b1f">
              Däremot är det en annan sak som är väldigt problematisk. Som
              statsrådet säger har vi en väldigt hög produktivitetstillväxt
              i den exportledda sektorn. Det går jag med på, så är det. Konjunkturinstitutets
              Ingemar Hansson svarade på en fråga direkt att den var ungefär
              4 % förra året. Men hur mycket är den då i den offentliga sektorn?
              Det är mycket svårare att mäta den, det är jag den första att
              medge, till exempel inom sjukvård och utbildning. Men, tyvärr,
              när han mäter den för förra året får han den till 0,0 %. Detta
              är ett bekymmer. Vi har en tillväxt i exportsektorn som ligger
              på 4 %, men i den offentliga sektorn har vi ingen utveckling alls.
              Detta är ett stort problem. Det kommer att få effekter på sysselsättningen
              för kvinnor i Helsingforss län, om man inte vidtar andra åtgärder.
              Det är dem som jag efterlyser. Jag tycker till exempel att om
              man ideologiskt inför en stopplag borde man se till att få en
              startlag det är klichémässigt, det inser jag. Men det är väldigt
              viktigt att se till att kvinnor får mycket lättare att starta
              företag inom de delar som nu är skattefinansierade och offentliga.
            </seg>
            <seg n="ea1cff4f">
              I svaret ser jag tyvärr inte ens en antydan till förståelse för
              att sådana inlåsningar som vi har är ett problem. Vi måste göra
              väldigt mycket mer på företagsamhetens område för att inte få
              en dirigerad ekonomi, som statsrådet är en god exponent för. Det
              är i huvudsak genom Ams allt ska gå. Det är dit man ska gå om
              man ska få pengar. Men jag menar att vi måste se till att det
              blir lätt att starta företag. Det måste till och med bli lättare.
              Då kanske man måste göra andra saker, som jag får återkomma till.
            </seg>
          </u>
          <note type="speaker" n="685001cf">
            Anf. 24 ULF SJÖSTEN (m):
          </note>
          <u who="ulf_sjosten_0510a5" xml:id="i-62f8e7163b24994e-1" n="738be968">
            <seg n="d8577536">
              Fru talman! Jag hänger med, näringsministern. Problemet är de
              ständiga löften om förbättringar som regeringen har levererat
              regelförenklingar, 3:12-regler och mycket annat som inte har infriats.
              Kostnaden för företagen, alltså vad den administrativa bördan
              kostar för företagen, har stigit kontinuerligt och stiger fortfarande.
              Det är det stora problemet. Det skapar en osäkerhetskänsla som
              är skadlig för svenskt näringsliv. Det är min poäng, och så är
              det.
            </seg>
          </u>
          <note type="speaker" n="22769fdb">
            Anf. 25 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-ea7c90290daa2dff-3" n="2604fb74" next="i-7d5d7a45278cd048-3">
            <seg n="e48e564c">
              Fru talman! Jag hoppas att Gunnar Andrén ursäktar om jag denna
              gång börjar med att bemöta Ulf Sjösten.
            </seg>
            <seg n="6f4875ad">
              Jag är inte på något sätt imponerad över Moderaternas arbete
              för förenklingar. Vi har lagt fram närmare 300 konkreta förlag
              på bättre service, kortare handläggningstider och nya arbetssätt
              för att förbättra företagarnas vardag. Moderaterna har lyckats
              klämma ur sig 14, varav nästan alla finns bland våra 300. Det
              visar väl att något större engagemang, kunskap och intresse för
              denna fråga inte finns hos Moderaterna.
            </seg>
            <seg n="759d08ed">
              Vi samarbetar mycket intimt med dem som har kommit längst på
              det här området, holländarna som har jobbat under ett par år,
              med att inte bara lägga fram konkreta förslag utan också sätta
              skarpa mål för vad vi ska nå efter det att förslagen är genomförda.
              Det kommer vi också att lägga fram förslag till riksdagen om,
              skarpa målsättningar och uppföljningar så att vi når en bättre
              vardag för företagarna. Det här är inte något glamoröst arbete.
              Det är ett hårt, långsiktigt och målmedvetet arbete som behövs.
              Hos Moderaterna är man inte i någon större utsträckning beredd
              att ge sig in i något sådant. Det enda näringspolitiska förslag
              jag har sett från Moderaterna som är tydligt är att sänka ersättningsnivåerna
              i socialförsäkringarna och att förkorta a-kasseperioderna för
              arbetslösa människor. Där lägger ni hela bördan. Det är de som
              ska bidra till att förbättra för Sverige. Jag tror att det kommer
              att bli oerhörda svårigheter för er med det budskapet i det kommande
              valet.
            </seg>
            <seg n="a2af2750">
              Till Gunnar Andrén skulle jag vilja rekommendera en bok av Nils
              Karleby. Det är läsning från 1920-talet som mycket har påverkat
              Sveriges utveckling, Socialismen inför verkligheten . Det är en
              grundbult för socialdemokratins syn. Det handlar om att ha insikten
              om att vi behöver både välfärdsprojekt, fördelning och rättvisa
              och ett sprudlande starkt näringsliv. Vi behöver både offentlig
              sektor som är stor och kraftfull för att kunna hjälpa människor
              och en marknadsekonomi som konkurrerar internationellt. Det är
              absolut min syn. Jag tror att dessa befruktar varandra. Det som
              är tråkigt med svensk borgerlighet är att man börjar tappa denna
              koppling, att befrukta näringslivet med god utbildningspolitik,
              god barnomsorg, god äldreomsorg. Det gör att människor vågar,
              orkar och kan vara aktiva och engagerade innovatörer i små och
              stora företag. Och tillbaka: För att vi ska ha en stark offentlig
              sektor behöver vi ett väldigt starkt utvecklat näringsliv.
            </seg>
            <seg n="621082e5">
              Sveriges resultat är inte så tokigt. Under de senaste tio åren,
              då vi haft en socialdemokratisk regering, har vår tillväxt varit
              bättre än genomsnittet i OECD och den europeiska unionen. I år
              kommer vi att ha dubbelt så hög tillväxt som de länder som ingår
              i eurozonen. Vi har starkare offentliga finanser än nästan alla
              andra europeiska länder. Vi har lägre arbetslöshet.
            </seg>
            <seg n="ebfecc58">
              Jag träffade en ungersk kollega häromdagen. Dagen innan var jag
              till Berlin och träffade min tyska kollega. Jag träffar rader
              av kolleger från Europa som vill veta vad det är som Sverige gör
              som gör att vi i europeiska sammanhang framstår som mycket framgångsrika.
              Det som de får höra från mig är: Vi är inte ett dugg nöjda. Vi
              måste vidare. Ned med arbetslösheten! Upp med sysselsättningen!
              Fortsätt att fördela rättvist! Därmed ser väldigt många europeiska
              länder Sverige som en vägvisare när det gäller att komma framåt.
              Den skandinaviska modellen är återigen en förebild för väldigt
              många.
            </seg>
            <seg n="421335a9">
              Gunnar Andréns recept är att privatisera akutsjukhusen. Jag tycker
              att det är torftigt. Inte ger det några nya jobb. Det blir snarare
              rationaliseringar och färre jobb. Att det skulle vara lösningen
              på problemet med sysselsättningen tvivlar jag på.
            </seg>
          </u>
          <note n="807a9e44">
            Anf. 26 GUNNAR ANDRÉN (fp):
          </note>
          <u who="thomas_ostros_dad106" xml:id="i-7d5d7a45278cd048-3" n="2604fb74" prev="i-ea7c90290daa2dff-3">
            <seg n="affa1e57">
              Fru talman! Jag sade inte att en privatisering av sjukhusen skulle
              vara Folkpartiets lösning. Men jag hoppar över det. Jag kan inte
              debattera på den nivån.
            </seg>
            <seg n="bd74f203">
              Jag har också läst Nils Karleby som skrev sin bok i början av
              20-talet. Han var väldigt mycket befryndad med de andra ekonomerna
              som vi har nämnt här.
            </seg>
            <seg n="b3fce4ea">
              Jag har uppfattat det så att Karlebys recept inte har genomförts
              av Socialdemokraterna, utan det har blivit nästan bara fördelningsdelen
              jag tar tillbaka det. Hela Amstänkandet är ett led i detta.
            </seg>
            <seg n="afd3a248">
              Jag har tre konkreta förslag. Vad kan man göra? Ni säger alltid
              att vi måste spara på annat. Men om man ska uppnå Wigforss idé
              om fler i arbete måste man vidta åtgärder.
            </seg>
            <seg n="1a92d057">
              Mitt första förslag är: Slopa arbetsgivaravgiften för en person
              per företag. Det är ett väldigt konkret förslag.
            </seg>
            <seg n="91576dcd">
              Det andra förslaget är att man åtminstone bör överväga och se
              till att göra de svarta hushållstjänsterna vita i stället. Det
              vore väldigt bra och skulle innebära en enorm utveckling för skattekraften,
              och det har man genomfört i andra länder.
            </seg>
            <seg n="77c14e91">
              Det tredje förslaget är att man bör kunna avsätta vinstmedel
              i ett företag för framtida investeringar, alltså att föra över
              vinstmedel från ett litet företag till ett annat.
            </seg>
            <seg n="12278bb0">
              Den här typen av näringspolitiska åtgärder hade gagnat, kanske
              inte Wallenbergsfären så mycket men väldigt många kvinnor som
              inte har så mycket kapital att de har råd att göra stora investeringar
              i början av sin verksamhet.
            </seg>
          </u>
          <note type="speaker" n="db0bf302">
            Anf. 27 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-e3a7659a62de09ee-10" n="2604fb74">
            <seg n="fd5c749a">
              Fru talman! Det är roligt att Gunnar Andrén har läst Nils Karleby.
              Han har varit en verklig vägvisare för socialdemokratin. Om man
              ska peka på något ideologiskt och teoretiskt fundament som har
              utvecklat marxismen i en riktning som har gjort Sverige till ett
              av världens främsta välfärdsländer med ett av världens starkaste
              privata näringsliv är det just Nils Karleby.
            </seg>
            <seg n="9377983b">
              Idén är ju att man måste låta näringslivet fungera under fria
              och goda villkor. Att socialisera är ingen klok idé. Däremot måste
              man med lag och med stark fackföreningsrörelse se till att värna
              människor, miljö och många andra viktiga delar i ett samhälle,
              och det tycker jag att vi har gjort ganska framgångsrikt i Sverige.
            </seg>
            <seg n="668b85ce">
              Sverige har två starka kännetecken som ibland kan tyckas motsäga
              varandra. Vi har en stor och stark offentlig sektor och väldigt
              mycket marknad. Det är den svenska modellen.
            </seg>
            <seg n="e3a4a3d0">
              Vi är mycket mer avreglerade än de flesta andra länder när det
              gäller marknadsekonomin. Vi har väldigt lite hinder och få speciella
              regler. Om man jämför Sverige med exempelvis Centraleuropa är
              det väldigt lätt att etablera sig i tjänstesektorn här. Men vi
              har en stor offentlig sektor, och den värnar vi socialdemokrater
              om. Vi tror att det är precis det som människor vill ha i ett
              modernt samhälle bra barnomsorg och bra skola.
            </seg>
            <seg n="5cc3e332">
              Nu ökar antalet företagare kraftigt i Sverige. Det har blivit
              10 000 fler. Vad tror Gunnar Andrén att det beror på? Jo, man
              börjar se att det kommer lite mer efterfrågan. Industrin efterfrågar
              småföretagens tjänster. Människor börjar efterfråga mer produkter
              och tjänster. Då kan företagarna sälja.
            </seg>
            <seg n="7bbc6a07">
              Vi genomför skattereformer när det behövs. Det var ju radikalt
              att avskaffa arvs- och gåvoskatten som vi gjorde vid årsskiftet.
              Vi har fått mycket uppskattning från familjeföretagare för detta.
              Det var en konkret åtgärd för att underlätta deras vardag.
            </seg>
          </u>
          <note n="96445e00">
            Överläggningen var härmed avslutad.
          </note>
          <note n="025f9da9">
            6 § Svar på interpellation 2004/05:574 om ersättningsarbeten
            vid företagsflytt
          </note>
          <note type="speaker" n="bf1ca2a3">
            Anf. 28 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-e3a7659a62de09ee-11" n="2604fb74">
            <seg n="b4729576">
              Fru talman! Ulf Sjösten har ställt flera frågor till mig som
              gäller vilka åtgärder jag avser att vidta för att minska utflyttningstakten
              bland svenska företag och för att förbättra näringslivsklimatet
              för att underlätta för näringslivet att skapa nya arbetstillfällen.
            </seg>
            <seg n="8c076774">
              Den globalisering som pågår inom näringslivet medför stora utmaningar
              för Sverige. Tack vare vår tradition av att inte försöka hålla
              tillbaka utvecklingen och skydda icke konkurrenskraftiga verksamheter
              har vi i dag en av världens modernaste industrier. Vi har en,
              i jämförelse med andra länder, lägre arbetslöshet och de senaste
              tio åren har vår BNP-tillväxt varit högre än genomsnittet i både
              EU och OECD.
            </seg>
            <seg n="2b24d1d5">
              Företagens internationalisering följer samma mönster som i andra
              industrialiserade länder. Enligt en rapport från ITPS finns inga
              belägg för att de företag som ökar sin utlandsnärvaro gör det
              på bekostnad av produktion och arbetstillfällen i Sverige. Tvärtom
              medför näringslivets internationalisering ökad produktivitet och
              FoU-intensitet i Sverige.
            </seg>
            <seg n="022c7178">
              Inriktningen för det fortsatta tillväxtarbetet presenteras i
              strategin Innovativa Sverige. Nivån på kunskapsinnehållet och
              förnyelsetakten i produkter och processer måste höjas. Regeringen
              föreslår därför i den forskningspolitiska propositionen att resurserna
              för forskning och utveckling ska öka med 2,34 miljarder kronor
              under de närmaste fyra åren. De totala utgifterna för FoU uppgick
              2003 till drygt 97 miljarder kronor, vilket motsvarar ungefär
              4 % av Sveriges BNP. Sverige är därmed ett av de länder i världen
              som satsar mest på FoU.
            </seg>
            <seg n="fc1d1227">
              Jag vill även nämna utbyggnaden av högskolan. Högskolorna är
              mycket viktiga för att öka och bredda rekryteringen. Mot detta
              står en moderat politik, som från första stund har sagt nej till
              satsningar för att fler ska få tillgång till utbildning. Moderaterna
              har i riksdagen sagt nej till etableringen av nästan samtliga
              nya högskolor.
            </seg>
            <seg n="18af73fd">
              Regeringen genomför även steg för steg ett program för fler och
              växande företag som bland annat inkluderar en treårig nationell
              satsning för att öka intresset för entreprenörskap bland ungdomar,
              förstärkningar till Exportrådet och andra för att stimulera export
              hos små och medelstora företag, avskaffande av arvs- och gåvoskatten
              i samband med ett program för att underlätta generationsskiften
              i företag samt satsningar för att stärka möjligheterna till kommersialisering
              av forskningsresultat och innovationer.
            </seg>
            <seg n="1ebc59b5">
              I december 2004 presenterades även ett omfattande handlingsprogram
              om 291 konkreta åtgärder som alla innebär att regler som berör
              företagen förenklas och att administrativa bördor minskar. Därutöver
              har Nutek kartlagt vilka områden som orsakar de största administrativa
              kostnaderna för företagen samt genomföra mätningar av dessa. Resultatet
              av mätningarna kommer att utgöra underlag för att sätta upp tydliga
              delmål för hur mycket företagens kostnader för att hantera dessa
              regelverk bör minska.
            </seg>
            <seg n="67ec2ce7">
              Den globala utvecklingen tillsammans med den lokala och regionala
              nivåns allt viktigare roll gör att förutsättningarna förändrats.
              Många tillväxtfrämjande åtgärder vidtas därför inom ramen för
              de regionala tillväxtprogrammen.
            </seg>
            <seg n="eb1dfca3">
              Lika viktigt som att stärka förutsättningarna för små företag
              är också att värna om basindustrin. Regeringen arbetar tillsammans
              med företrädare för bas- och verkstadsindustri och dess fackliga
              organisationer för att utarbeta ett gemensamt program som avser
              att utveckla Sveriges ledande positioner. Tillsammans med fordonsindustrin
              har regeringen utformat en satsning på över 600 miljoner kronor
              för att öka forsknings- och utvecklingsresurserna till bland annat
              produktionsteknik. Genom satsningen kommer både kompetens och
              produktionsmetoder att utvecklas och konkurrenskraften att öka.
              Målet är att skapa förutsättningar för att det långsiktigt ska
              finnas kvar en producerande industri i landet. Därutöver genomlyser
              regeringen även förutsättningarna för IT, telekom, bioteknik och
              läkemedel i Sverige.
            </seg>
            <seg n="d6ba3e11">
              Ulf Sjösten nämner även infrastrukturens betydelse. Regeringen
              har tillsammans med samarbetspartierna presenterat en överenskommelse
              om väg- och järnvägsinvesteringar för perioden 20042015. Totalt
              satsas 381,5 miljarder kronor på bland annat underhåll och nyinvesteringar
              i järnvägsnätet och i det nationella vägnätet.
            </seg>
            <seg n="19f0a3f4">
              En översyn pågår även av förmögenhetsskatten. Bland annat övervägs
              att ersätta undantaget från skatteplikt för huvuddelägares aktier
              med ett tak för skatten. Frågan bereds inom Regeringskansliet.
              Jag vill även nämna att arvs- och gåvoskatten har avskaffats sedan
              årsskiftet. De så kallade 3:12-reglerna, håller också på att reformeras.
              En del förändringar har genomförts. Ytterligare förbättringar
              som totalt kommer att ge 1 miljard kronor i sänkt skatt till småföretagen
              kommer att genomföras den 1 januari 2006.
            </seg>
            <seg n="bce8ed9f">
              Slutligen vill jag även nämna de satsningar regeringen gör inom
              det arbetsmarknadspolitiska området. Bland annat föreslås att
              arbetsgivare som anställer långtidsarbetslösa ska få skatterabatt.
              Antalet platser med anställningsstöd ökar med 10 000 helårsplatser,
              vilket ger utrymme för 20 000 platser redan andra halvåret 2005.
              Den kvalificerade yrkesutbildningen utökas med 1 000 platser,
              och ytterligare 2 000 platser skapas i arbetsmarknadsutbildningen
              med särskild inriktning mot bristyrken.
            </seg>
            <seg n="92f492c9">
              Mot bakgrund av dessa åtgärder kan jag inte instämma i Ulf Sjöstens
              påstående att vi inte prioriterar arbete och tillväxt. Tvärtom
              visar detta att regeringen agerar i ett långsiktigt perspektiv
              för att skapa bättre förutsättningar för ett växande och konkurrenskraftigt
              näringsliv som klarar av att skapa nya jobb som bland annat kan
              ersätta de arbetstillfällen som försvinner.
            </seg>
          </u>
          <note type="speaker" n="cd489765">
            Anf. 29 ULF SJÖSTEN (m):
          </note>
          <u who="ulf_sjosten_0510a5" xml:id="i-ce1ffcf93930b06a-0" n="738be968" next="i-80ca8b88d68d2343-0">
            <seg n="7995e1b2">
              Fru talman! Västsverige har högkonjunktur, men den är inte strålande.
              Den går lite trögt, och frågan är hur länge den håller i sig.
              Det sade Anders Kjellström, vd för Västsvenska industri- och handelskammaren,
              när han presenterade sin västsvenska konjunkturindikator i början
              av veckan. Ja, hur länge håller högkonjunkturen i sig? Det är
              frågan. Och var finns de nya jobben, fru talman?
            </seg>
            <seg n="b01511fa">
              Jag vill tacka för svaret. Det var fylligt och väl formulerat.
              Det tar upp en mängd olika områden som regelkrångel, forskningspolitik
              och skadliga skatter. Det är viktiga områden, men jag tycker att
              de konkreta åtgärderna i stor utsträckning lyser med sin frånvaro.
            </seg>
            <seg n="d1630023">
              Näringsministern talar också om en relativt sett låg arbetslöshet,
              samtidigt som nästan 1,5 miljoner svenskar inte går till ett arbete
              varje dag och när bedömare från LO säger att den reella arbetslösheten
              är 2025 %. Relativt sett låg arbetslöshet jo, jag tackar! Med
              den bedömningen måste jag faktiskt ifrågasätta näringsministerns
              grundförutsättningar för just denna debatt.
            </seg>
            <seg n="7078e0a4">
              Regelkrånglet har vi pratat lite om tidigare, men jag tar upp
              det igen. Undersökningar visar att regelkrånglet fortsätter att
              öka, trots regeringens omfattande utfästelser under lång tid om
              förslag till förenklingar. Det kostar 4060 miljarder för företagen
              och ger en beräknad total samhällsekonomisk kostnad på häpnadsväckande
              140 miljarder kronor, fru talman!
            </seg>
            <seg n="f5e8e92b">
              Den borgerliga alliansen har lagt fram förslag som innebär en
              väsentlig minskning av företagens administrativa börda fram till
              år 2010. Det är alltså tidsbestämda förslag.
            </seg>
            <seg n="b620833b">
              När det gäller forskningspolitiken behövs det satsningar, och
              den borgerliga alliansen har också här tydligt uttryckt att det
              behövs större satsningar med en tydlig inriktning på näringslivet.
            </seg>
            <seg n="15de2030">
              I interpellationssvaret talar näringsministern också om vikten
              av att satsa på Sveriges basindustri. Jag delar uppfattningen
              att Sveriges basindustri är oerhört viktig, men jag har svårt
              att kombinera näringsministerns uttalande med den politik som
              vänsterkartellen bedriver. Ni säger att ni vill satsa på basindustrin,
              som är extremt energiberoende, samtidigt som ni höjer energiskatterna
              och stänger fullt fungerande och producerande kärnkraftverk.
            </seg>
            <seg n="702b7bb7">
              Nu är det, fru talman, två veckor kvar tills vi stänger ett fullt
              fungerande och producerande kärnkraftverk, Barsebäck. Det är två
              veckor kvar! Hur går den ekvationen ihop, fru talman?
            </seg>
            <seg n="78bdc550">
              I svaret berörs också infrastrukturpolitiken. Bra vägar och järnvägar
              är nödvändiga för tillväxt och utveckling i Sverige, och det är
              viktigt att Sverige har en regering som kan ta ett adekvat ansvar
              för infrastruktursatsningar. En järnväg i Norrland har inte samma
              effekt som motsvarande järnvägssatsning i Västsverige, som jag
              kommer ifrån. Dessutom behövs ett bättre vägnät i Västsverige
              som klarar av att möta industrins transportkrav.
            </seg>
            <seg n="ef3fb10d">
              Det finns också ett avsnitt i interpellationssvaret som berör
              skadliga skatter. Det finns ett antal kvar. Förmögenhetsskatten
              som driver kapital ur landet enligt vissa bedömare 500 miljarder,
              andra säger 1 000 miljarder, är kvar och är en hämsko för tillväxt
              och utveckling i vårt land.
            </seg>
            <seg n="baf5eb0d">
              Mina frågor till näringsministern blir: Hur ska regeringen förena
              satsningen på basindustrin när ni samtidigt urholkar dessa företags
              konkurrenskraft genom höjda energiskatter. När får vi se de massiva
              infrastruktursatsningarna i Västra Götaland? När ni tar bort alla
              åtgärdspaket, vad är då kvar när det gäller att bekämpa arbetslösheten?
            </seg>
          </u>
          <note n="001369be">
            Anf. 30 GUNNAR ANDRÉN (fp):
          </note>
          <u who="ulf_sjosten_0510a5" xml:id="i-80ca8b88d68d2343-0" n="738be968" prev="i-ce1ffcf93930b06a-0">
            <seg n="64285514">
              Fru talman! Även jag ber att få tacka statsrådet för detta intressanta
              svar.
            </seg>
            <seg n="83f0fe46">
              På en punkt skulle jag dock vilja vara mer konkret, nämligen
              när det gäller det som står på s. 2. Jag vill ge statsrådet en
              uppmaning: Byt spår! Där tas upp dels förmögenhetsskatten, dels
              infrastrukturinvesteringarna. Men om vi går tillbaka lite i tiden
              kan vi se vad det är som är lönsamt när det gäller spårbyggen
              och så vidare. Vi kan gå tillbaka ända till 18531854 års riksdag.
              Vi kan inte fördjupa oss i det, men då lånade man ju mycket pengar.
              Det vet vi.
            </seg>
            <seg n="0966ab99">
              Nu är det i och för sig intressant att man har 381 miljarder.
              Men man satsar ju massor av pengar, precis som Ulf Sjösten säger,
              på spår som inte är lönsamma. Detta kan faktiskt till och med
              nationalekonomer räkna ut. Det är sanslöst att kasta bort så mycket
              pengar när man kan använda pengarna på ett annat och bättre sätt.
              Det är skillnad på att anlägga spår till Ösmo respektive till
              Kalix. Det är synd att vi inte har så mycket pengar. Men en ansvarig
              regering måste ta ansvar för varje krona, som Gustav Möller sade,
              och inte lägga dem på saker som är mindre lönsamma. Det håller
              jag absolut på. I den här frågan måste regeringen, så länge den
              nu sitter kvar, byta spår. Det går inte att göra sig beroende
              av Miljöpartiet som inte förstår att det här är slöseri med skattebetalarnas
              pengar. Det var det ena.
            </seg>
            <seg n="00485c78">
              Det andra handlar om förmögenhetsskatten. Också där måste jag
              uppmana näringsministern att byta spår. Det är ett katastrofalt
              besked, som jag ser det, att man ska ersätta undantag från skatteplikt
              för huvuddelägares aktier med ett tak för skatten. Detta är ju
              ett besked till H &amp; M-ordföranden att flytta från landet. Vi ska
              väl inte beskatta arbetande kapital. Det har vi varit överens
              om, och vi har stött detta. Men nu ska nu göra undantag från detta.
              Hur ska ni få hem Tetrapak och andra företag som flyttat utomlands?
              Som Ulf Sjösten säger ska vi ju försöka få hem de här företagen.
              Nu ska ni ta bort de här undantagen. Då blir det ju ännu svårare
              att få jobben att flytta till Sverige. Jag tycker att det är ett
              katastrofalt besked.
            </seg>
            <seg n="d67a9224">
              Sedan har jag en sakfråga om s. 2 i svaret. Är det delningsräntan
              som kostar 1 miljard? Jag blev inte riktigt på det klara med det,
              men det kanske jag kan få ett svar på.
            </seg>
            <seg n="86c0aab4">
              I de andra två frågorna måste jag mana statsrådet: Byt spår,
              ju förr dess bättre!
            </seg>
          </u>
          <note type="speaker" n="7680f5aa">
            Anf. 31 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-e3a7659a62de09ee-12" n="2604fb74">
            <seg n="e58f7565">
              Fru talman! Vadan denna skarpa Norrlandsfientlighet från ledamöterna?
              Kan det vara möjligt att den delas av ledamöter i era riksdagsgrupper
              som talar för den delen av Sverige? Med nästan lite förakt i rösten
              talar ni om järnväg i Norrland, som om det skulle vara en orimlighet!
              Norrland och Norrbotten är också viktiga delar av vår samhällsekonomi.
              Se det senaste numret av Affärsvärlden. Man ägnar ett helt nummer
              åt att beskriva hur Norrbotten just nu är en av de regioner i
              Sverige där det sker allra störst investeringar. Det sker investeringar
              i industri kopplade till byggnadsarbete och till servicesektorer
              som växer tack vare en 18-miljardersinvesteringsplan från ett
              av företagen uppe i Norrbotten. Det där måste ni alltså skaka
              av er. Helsingfors, Göteborg och Malmö är naturligtvis viktiga
              lokomotiv för utvecklingen i hela landet. Men man kan inte ha
              en Norrlandsfientlighet när man diskuterar tillväxtpolitik.
            </seg>
            <seg n="dd3177fe">
              Låt mig till Ulf Sjösten säga att det är oerhört blekt när det
              gäller åtgärder på det näringspolitiska området från Moderaterna.
              Den huvudsakliga idén ni har är att om vi ger tillräckligt usla
              villkor för människor som är sjuka och arbetslösa, kommer de att
              tvingas ta jobb till löner som vi inte har skådat på svensk arbetsmarknad
              på mycket länge usla löner, usla arbetsvillkor. Och det tror ni
              är utveckling för Sverige.
            </seg>
            <seg n="a8655f9c">
              Ni attackerar kollektivavtalen av samma skäl, för att ni inte
              vill att det ska finnas en fackföreningsrörelse som kan upprätthålla
              villkoren för löntagarna, särskilt dem som har svårast att få
              en fast fot på arbetsmarknaden. Jag tycker att det är en väldigt
              dålig näringspolitik. Det kommer att försämra produktivitet och
              välståndsutveckling i Sverige.
            </seg>
            <seg n="0bbeb0ef">
              Det andra är: Ser ni inte vad som sker? Det går en protektionistisk
              våg genom Europa. Den kommer sig av att människor känner oro för
              vad globaliseringen medför. De kräver av sina politiker att de
              ska sätta stopp för detta genom att införa tullar och kvoter.
              Sverige är det land som driver frihandel allra starkast i Europa.
              Jag argumenterar hårt för det bland mina kolleger, och jag har
              stöd för det i Sveriges befolkning. Varför har vi stöd för det
              i Sverige men inte i Central- och Sydeuropa? Jo, för att här ställer
              vi upp för varandra. Blir man arbetslös har man rätt till en rimlig
              a-kassa. Man har rätt till en rimlig chans till en ny utbildning.
              Man har rätt att komma tillbaka till arbetsmarknaden. Blir man
              sjuk trycker vi inte ned personer ekonomiskt så att de måste gå
              från hus och hem utan man får ett rimligt mått av trygghet.
            </seg>
            <seg n="5d1b64bb">
              Moderaterna föreslår precis motsatt politik: Lägg all börda för
              omvandlingen på de människor som blir utsatta för strukturomvandlingen!
              Som ett brev på posten kommer människor, fack och alla andra att
              kräva skydd mot konkurrensen från utlandet. Ni leker med elden,
              den näringspolitiska elden, när ni bedriver den här, tycker jag,
              brutala politiken mot människor som är svårt utsatta.
            </seg>
            <seg n="869e231b">
              I stället ska vi ju satsa på kunskap och utveckling av svenskt
              näringsliv. Och vad händer då? Vi gör nu ett handslag med svenskt
              näringsliv med mycket stora satsningar på forskning som är direkt
              relevant för näringslivet. Vi börjar med fordonsindustrin. Folkpartiet
              slaktar totalt de resurser som går till näringspolitiskt betingad
              forskning. De vill inte att Vinnova ska ha resurser för att kunna
              vara med tillsammans med fordonsindustrin och stärka svensk fordonsindustris
              konkurrenskraft. Det är en politik som leder åt precis fel håll;
              att sätta bördan på dem som är mest utsatta och dra undan resurser
              för utvecklingsinsatser för att stärka produktivitet och konkurrenskraft.
              Det är inte en näringspolitik värd namnet.
            </seg>
          </u>
          <note type="speaker" n="d643ad8b">
            Anf. 32 ULF SJÖSTEN (m):
          </note>
          <u who="ulf_sjosten_0510a5" xml:id="i-ce1ffcf93930b06a-1" n="738be968" next="i-80ca8b88d68d2343-1">
            <seg n="3877d4d3">
              Fru talman! Det är inte så att näringsministern bara undviker
              att svara på våra frågor. Han vägrar uppenbarligen att göra det.
              I stället ersätts, som vanligt från den här talarstolen, av socialdemokratisk
              retorik. Vi har hört det så många gånger. Vi får inga svar på
              våra frågor. Jag är medveten om att det är svåra frågor, näringsministern.
              Men jag hade ändå hoppats på ett svar, någon form av svar.
            </seg>
            <seg n="858c84f3">
              Det är som sagt ingen hemlighet vad som behövs för att dämpa
              utflyttningstakten och samtidigt öka småföretagens möjligheter
              att växa och skapa nya arbeten. Nya arbetstillfällen åstadkommer
              man inte genom små och kortsiktiga paket utan det krävs konkreta,
              långsiktiga förbättringar av företagsklimatet.
            </seg>
            <seg n="62f2be19">
              Efter att ha sett hur lite regeringen har åstadkommit och hur
              det fokuseras på kortsiktiga åtgärdspaket med begränsad effekt
              blir det allt tydligare, fru talman, att Sverige behöver en ny
              regering, en regering med nya idéer, som agerar långsiktigt och
              som vågar prioritera arbete och tillväxt.
            </seg>
            <seg n="a980053f">
              I interpellationssvaret sägs det att det pågår en översyn av
              förmögenhetsskatten. Det är också något exemplifierat, men min
              fråga till näringsministern blir ändå: Innebär den här skrivningen
              att Socialdemokraterna är öppna för att ta bort denna orättvisa
              och lotteribetonade skatt? Kan det finnas en möjlighet till ett
              socialdemokratiskt spårbyte i den frågan?
            </seg>
          </u>
          <note n="410e1d75">
            Anf. 33 GUNNAR ANDRÉN (fp):
          </note>
          <u who="ulf_sjosten_0510a5" xml:id="i-80ca8b88d68d2343-1" n="738be968" prev="i-ce1ffcf93930b06a-1">
            <seg n="b03ed167">
              Fru talman! Den första fråga som statsrådet undvek att svara
              på var detta med det arbetande kapitalet. Det kan hända att det
              inte fanns tid, men jag skulle gärna vilja ha svar på det. Hur
              får man fler företag att flytta tillbaka till Sverige om man beslutar
              sig för att gå ut och beskatta arbetande kapital? Det övergår
              nämligen mitt förstånd, men det kanske inte är tillräckligt stort.
            </seg>
            <seg n="81c88ae2">
              Sedan tillskrivs vi åsikter som vi absolut inte har. Vi är väl
              inte Norrlandsfientliga? Vi tycker ju att malmbanan är jättebra.
              Den ligger ju där uppe. Det är klart att det är en stor investering
              som LKAB och staten har gjort. Det är ju staten som äger detta.
              Det är jättebra. Vi ska fortsätta modernisera malmbanan så att
              LKAB i Kiruna och Luossavaara blir fortsatt konkurrenskraftigt.
            </seg>
            <seg n="e6cdaa82">
              Jag står också bakom att vi ska bygga Botniabanan upp till Umeå.
              Det är jättebra fem och en halv timmes färd ned till Helsingfors!
              Men om man har begränsat med pengar måste man ändå fundera på
              var man ska lägga dem. Statsrådet måste fundera på det. Var stiger
              det på flest resenärer varje dag, i Ösmo eller i Skellefteå? Det
              är ändå inte en ointressant fråga. Det är klart att det är sämre
              förhållanden för närvarande i Skellefteå. Men Ösmo har nästan
              heller inga förbindelser nere vid Nynäshamn. Det är många fler
              som stiger på i Ösmo. Därför är det faktiskt viktigare, om man
              nu har lite pengar, att satsa på ställen där folk reser. På den
              punkten menar jag att man måste byta spår.
            </seg>
            <seg n="a0e4b81e">
              Jag förstod ingenting av resonemanget om att det skulle vara
              Norrlandsfientligt. Jag tycker att det är väldigt fientligt att
              använda pengar på ett mindre effektivt sätt än man bör göra. Det
              är inte socialdemokratisk politik enligt mitt förmenande.
            </seg>
          </u>
          <note type="speaker" n="4d169f8c">
            Anf. 34 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-e3a7659a62de09ee-13" n="2604fb74">
            <seg n="ce75f064">
              Fru talman! Med tanke på att Gunnar Andrén läser Nils Karleby,
              Wigforss och andra socialdemokratiska tänkare får man nog lystra
              till när Gunnar ska beskriva vad som är socialdemokratisk politik
              och vad som inte är det. Det lovar jag att göra.
            </seg>
            <seg n="71145018">
              Låt mig börja med att säga till Gunnar Andrén: Inte med ett ord
              nämner du det som är så obegripligt när man tittar på alliansens
              politik, och inte minst Folkpartiets politik, inom näringspolitiken.
              Vad är det som gör att ni totalt struntar i effekterna av samarbetsprogram
              inom forskningens område mellan stat och näringsliv? Det är ju
              något oerhört modernt och framåtsyftande att se till att gifta
              ihop kunniga forskare på KTH, på Chalmers, i Lund och var de nu
              finns med svensk industri, med de branscher som spelar oerhört
              stor roll för vår export. Det gäller skogen, pappersmassan, fordonsindustri,
              metallurgi, läkemedel, informationsteknik och så vidare. Där gör
              vi gemensamma insatser för att stärka kunskapsinnehållet, forskningsinnehållet,
              ta fram nya produkter, nya tjänster, och för att klara konkurrensen
              inte bara i dag, vilket man gör galant, utan om fem år och tio
              år.
            </seg>
            <seg n="569d01f0">
              Detta slaktar Folkpartiet. Det visar att man inte kan ha en näringspolitik
              som bara innehåller att ta bort förmögenhetsskatten och sänka
              ersättningsnivåerna i socialförsäkringarna. Det blir för fattigt.
              Vi behöver handslag mellan stat och näringsliv för att stärka
              de grundläggande förutsättningarna för att klara konkurrensen.
              Vi är duktiga på detta, men vi behöver göra mer för att se till
              att klara det också om fem tio år.
            </seg>
            <seg n="aab4435c">
              Nu ökar också nyföretagandet i Sverige rejält. Det är 10 000
              fler företag jämfört med året innan. Det kommer sig av att företagen
              känner att marknaden har börjat komma tillbaka. Men vi behöver
              göra mer för att utöka småföretagsamheten i Sverige. Här har vi
              presenterat ett brett program borgerligheten ingenting. Vi vill
              vara med och påverka attityderna genom ett program riktat mot
              skolor och högskolor för att uppmuntra och ge kunskap till unga
              människor att driva företag, att bli entreprenörer.
            </seg>
            <seg n="9e9c8ee7">
              Vi vill öka möjligheterna till såddfinansiering i ett tidigt
              skede, när man har en idé och vill starta ett företag. Härom månaden
              avsatte vi två miljarder kronor i riskkapitel för såddfinansiering.
              Vi vill förbättra servicen, förenkla administrationen. Jag har
              tidigare i debatten redovisat närmare 300 konkreta förslag för
              att underlätta vardagen för företagare. Där är borgerligheten
              mycket svag.
            </seg>
            <seg n="4125369b">
              Vi tror att det går att få en kraft framåt i exportindustrin,
              också bland de små och medelstora företagen. Vi satsar över 100
              miljoner kronor på exportfrämjande insatser särskilt riktade mot
              de små företagen. Exempelvis anställs nu exportfrämjare ute i
              länen som tillsammans med små företag ska hjälpa till lyssna nu,
              Gunnar! att nå de nya exportmarknaderna kring Östersjön. Där är
              ni passiva.
            </seg>
            <seg n="3f645453">
              Vi vill på en rad olika sätt konkret förbättra för företagarna.
              En av de mest uppskattade åtgärderna som jag hör om när jag är
              ute och träffar företagare, jag gör ofta det i min vardag, är
              att vi avskaffat arvs- och gåvoskatten. Det var en väldigt viktig
              strategisk förändring på grund av det stora generationsskifte
              som vi har framför oss. Tidigare fick man avsätta tid, resurser
              och pengar för att planera för ett framtida generationsskifte.
              Vi har tagit undan skatteproblematiken. Man kan ägna samma kraft,
              tid och resurser till att utveckla sitt företag. Framför oss har
              vi ytterligare en skattesänkning vid årsskiftet för fåmansbolagen.
              Vi har mycket goda förslag ute på remiss från Edingruppen, som
              har tittat på hur vi kan gå vidare för att se till att få en skattestruktur
              som uppmuntrar växande företag.
            </seg>
            <seg n="4fec3ce4">
              Mot detta står en mycket fattig allians när det gäller näringspolitik.
              Man har tilltro till att marknaden sköter allt, särskilt om man
              kraftigt försämrar tryggheten för de människor som är mest utsatta
              i vårt samhälle. Jag tycker att det är en omoralisk politik.
            </seg>
          </u>
          <note type="speaker" n="e47c1cee">
            Anf. 35 ULF SJÖSTEN (m):
          </note>
          <u who="ulf_sjosten_0510a5" xml:id="i-62f8e7163b24994e-2" n="738be968">
            <seg n="167a6fe3">
              Fru talman! Jag ställde tre konkreta frågor till näringsministern
              i mitt första inlägg, men jag har inte fått svar på någon av dem.
            </seg>
            <seg n="6a476be9">
              Jag ska upprepa en av dem, så kanske jag kan få ett svar på den.
              Den gäller den för Sverige så viktiga basindustrin. Hur ska regeringen
              förena satsningen på basindustrin när man samtidigt urholkar dessa
              företags konkurrenskraft genom höjda energiskatter?
            </seg>
            <seg n="087a6bb5">
              Fru talman! Näringsministern har ett inlägg kvar. Om han lägger
              attackerna mot alliansen åt sidan för en stund kanske han kan
              svara på den här frågan. Jag vore tacksam för det.
            </seg>
            <seg n="3130d5cb">
              Verkligheten kryper på regeringen och oss alla. Rapporterna visar
              tydligt problemen på arbetsmarknaden. Regeringen har varit oförmögen
              att lösa Sveriges allvarligaste problem med att arbeten försvinner
              i rask takt, att det skapas alldeles för få nya och att hundratusentals
              människor i vårt land tvingas in i ett utanförskap. Dessa problem
              har regeringen misslyckats med att lösa.
            </seg>
          </u>
          <note type="speaker" n="08df5ba8">
            Anf. 36 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-e3a7659a62de09ee-14" n="2604fb74">
            <seg n="5d1b5178">
              Fru talman! Ulf Sjösten är inblandad i en sådan livlig diskussion
              med Gunnar Andrén att han inte hör vad jag säger. Jag redovisar
              regeringens breda politik för att stärka svenskt näringsliv. Jag
              ställer frågor om Moderaternas alternativ, som ju sannerligen
              inte visar några tendenser att kunna stärka svenskt näringsliv.
              Men Ulf Sjösten lyssnar inte.
            </seg>
            <seg n="424f1185">
              När det gäller energipolitiken har vi framför oss mycket stora
              effektökningar i svensk elproduktion i fråga om vattenkraften,
              moderniseringen av de befintliga kärnkraftverken och stora investeringar
              av förnyelsebar energi. I och med det nya elcertifikatsystemet
              räknar vi med ett tillskott på tio terawattimmar förnyelsebar
              energi. Vattenfall, vårt eget bolag, kommer där att kunna bidra
              med fem terawattimmar. Det är en stor uppgift, och det motsvarar
              en hel Barsebäcksreaktor.
            </seg>
            <seg n="5db82a82">
              Konsumtionsskatterna på el har höjts. De drabbar framför allt
              hushållen, inte företagen. Och svenskt näringsliv har konkurrenskraftiga
              elpriser jämfört med kontinenten. Och med de utökningar av elproduktionen
              som vi har framför oss räknar jag med att det kommer att bestå
              under mycket lång tid framöver.
            </seg>
            <seg n="31eb5414">
              Vi ser också mycket kraftiga investeringar, exempelvis i Kvarnsveden
              från svensk pappersindustri. Det är en av de största industriinvesteringarna
              någonsin, vilket tyder på en tilltro till svensk konkurrenskraft.
            </seg>
            <seg n="e5a1669e">
              Men inte med ett ord diskuterar Ulf Sjösten Moderaternas näringspolitik.
              Jag har förstått att man föreslår två åtgärder, nämligen avskaffande
              av förmögenhetsskatten och kraftiga sänkningar av ersättningarna
              till de sämst ställda i samhället i form av en mycket kraftig
              försämring av a-kassan och socialbidrag som väntar efter en kort
              tid och mycket kraftiga försämringar i sjukförsäkringen. Det är
              sannerligen inte mycket att komma med när det gäller nyföretagsamhet,
              tilltro och optimism i samhället.
            </seg>
            <seg n="87cc6720">
              Sverige är ett av de länder i Europa som har starkast ekonomisk
              utveckling. Vi är inte nöjda med det. Vi vill att det ska gå ännu
              bättre. Och jag har i riksdagen redovisat breda åtgärder för att
              ytterligare få fart på svenskt näringsliv och svensk ekonomi.
            </seg>
          </u>
          <note n="96445e00">
            Överläggningen var härmed avslutad.
          </note>
          <note n="2f31a590">
            7 § Svar på interpellation 2004/05:568 om värdighetsgaranti
          </note>
          <note type="speaker" n="de438ef6">
            Anf. 37 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-affa1587188f0da4-0" n="e88c5a93">
            <seg n="a800448f">
              Fru talman! Chatrine Pålsson har frågat mig om jag avser att
              kalla till en längre diskussion beträffande nationella mål och
              riktlinjer för äldreomsorgen, hur jag avser att tillse att äldreomsorgsplanerna
              är likstämmiga i landet samt om jag avser att tillse att äldre
              får trygghet och värdighet på ålderns höst och definitivt vid
              livets slut.
            </seg>
            <seg n="6c5d5f44">
              I riksdagen hade vi en särskild debatt om äldreomsorgen den 17
              november 2004. Den 25 maj har vi i riksdagen en debatt om Kompetensstegen.
              Vi har här i kammaren också haft ett flertal interpellationsdebatter
              om äldreomsorgen. Jag tror att vi behöver flera arenor för debatt.
              Jag har tagit initiativ till debatt med landets kommuner om kompetensförsörjningen.
              I sex regionala konferenser har jag diskuterat frågor om kvalitet
              och kompetens med representanter för en majoritet av kommunstyrelserna.
              Mina medarbetare i Kompetensstegen har mött kommunernas verksamhetsansvariga
              vid informationsträffar. Debatten förs också med pensionärsorganisationerna
              som jag regelbundet möter i Pensionärskommittén.
            </seg>
            <seg n="05b9ac48">
              Vi har en äldreomsorg som vi i många avseenden kan vara stolta
              över, men det finns brister exempelvis inom kompetensområdet som
              måste åtgärdas. Målen ger grund för högt ställda förväntningar.
            </seg>
            <seg n="82ce660a">
              Äldreomsorgen i landet ska vara likvärdig. Rätten till insatser
              ska gälla lika överallt, och kvaliteten ska vara god. Det får
              inte finnas några avgörande skillnader i kvalitet mellan olika
              kommuner. Det är bland annat därför som regeringen har förstärkt
              tillsynen med äldreskyddsombud.
            </seg>
            <seg n="0339caea">
              När det gäller kommunernas äldreomsorgsplaner så är jag inte
              alls säker på att de ska vara samstämmiga. Man behöver i olika
              kommuner, allt beroende på de lokala behoven och förutsättningarna,
              formulera planer för en utveckling och prioritera insatser som
              svarar mot den egna befolkningens behov. Socialtjänstlagen ålägger
              kommunerna att planera sina insatser för äldre. Tillsynsmyndigheterna
              har en roll i att granska planer, hur de genomförs, om de omarbetas
              och hålls aktuella och bistå med råd och upplysningar när det
              behövs.
            </seg>
            <seg n="633ec2bb">
              Socialstyrelsens rapporter visar att det i vissa kommuner finns
              problem med verkställighet av beslut exempelvis för särskilt boende.
              För närvarande bereds inom Regeringskansliet betänkandet Beviljats
              men inte fått från Utredningen om verkställighet av vissa gynnande
              kommunala beslut. Utredningens förslag syftar till att stärka
              rättssäkerheten och ge tillsynsmyndigheterna bättre verktyg i
              tillsynsarbetet.
            </seg>
            <seg n="f69057dc">
              Socialstyrelsen arbetar med att ta fram ett allmänt råd om handläggning
              av ärenden inom socialtjänstens område. Det syftar också till
              att öka rättssäkerheten för de enskilda som vänder sig till socialtjänsten.
              Detta arbete väntas bli klart under 2005.
            </seg>
            <seg n="64f5e8d1">
              Regeringen tar ansvar för att förbättra förutsättningarna för
              en god utveckling av äldreomsorgen. I årets budget ökades statsbidragen
              till kommuner och landsting med 6 miljarder kronor. Den fleråriga
              satsningen på ökad kvalitet genom kompetensutveckling via Kompetensstegen
              bidrar till att personalens kompetens kan öka. Ökad normering
              och ökad tillsyn ger kommunerna tydligare incitament för planering
              och kvalitetsarbete.
            </seg>
          </u>
          <note type="speaker" n="b4ae2d01">
            Anf. 38 CHATRINE PÅLSSON (kd):
          </note>
          <u who="chatrine_palsson_167827" xml:id="i-e8aabbc2b6d55e13-0" n="dbf89eeb">
            <seg n="c773dedc">
              Fru talman! Jag tackar statsrådet för interpellationssvaret som
              jag har fått. Jag är naturligtvis medveten om de debatter som
              vi har haft. Vi har haft en särskild debatt, och vi ska diskutera
              Kompetensstegen i nästa vecka.
            </seg>
            <seg n="9f5f75d0">
              Men jag känner ändå att jag har ett stort behov av att tala om
              varför jag har ställt en interpellation till. Det är därför att
              jag ofta får rapporter av enskilda, av mina partikamrater och
              av medierna att det trots allt inte fungerar. Jag tror att om
              man tog ett grepp och såg lite längre när det gäller hur vi ska
              kunna ingripa just nu, i maj månad, för att det ska bli bättre,
              så tror jag att vi i de olika partierna skulle ha viktiga saker
              att komma med. Jag tror också att olika debatter i någon mån väcker
              nya tankar om hur man kan göra.
            </seg>
            <seg n="db434c4e">
              Det står i svaret: Äldreomsorgen i landet ska vara likvärdig.
              Rätten till insatser ska gälla lika överallt, och kvaliteten ska
              vara god.
            </seg>
            <seg n="a68ef4fa">
              Vad menas med likvärdighet lika, likformigt och lika resultat
              eller att alla får sina sammansatta behov tillgodosedda?
            </seg>
            <seg n="b301d300">
              Det är riktigt att våra äldreskyddsombud är tillsatta. Men enligt
              de uppgifter som jag har är deras rapporter inte någon glädjande
              läsning.
            </seg>
            <seg n="a07160ec">
              I en rapport från äldreskyddsombuden i Helsingforss län har ett
              hundratal äldreboenden granskats. Kartläggningen visar faktiskt
              på både brister och förtjänster inom äldreomsorgen men framför
              allt på att tillvaron för de äldre är händelselös. Många sitter
              bara och väntar på måltiderna och önskar att personalen hade tid
              att ägna sig mer åt dem. Personalen hinner inte med mer än den
              basala omvårdnaden. Att många äldreboenden minskar antalet anställda
              är naturligtvis också en faktor som leder till försämringar.
            </seg>
            <seg n="b6e9ce05">
              Jag tror också att det ganska nyligen presenterades en rapport
              från äldreskyddsombuden i Värmland som inte heller var någon rolig
              läsning.
            </seg>
            <seg n="14601572">
              Jag undrar vilka förslag Ylva Johansson tänker lägga fram med
              anledning av att vi har fått rapporter om att det inte står väl
              till.
            </seg>
            <seg n="c239ef26">
              I frågestunden förra torsdagen tog jag upp de demenssjuka och
              de äldre äldre som inte själva kan ta sig ut. Varför tycker inte
              regeringen att det är självklart att garantera de äldre att få
              vistas ute?
            </seg>
            <seg n="c615fe5f">
              Jag tog med mig djurskyddsförordningen hit för säkerhets skull.
              I § 10 SFS 1988:539 står det: Nötkreatur som hålls för mjölkproduktion
              och som är äldre än sex månader skall sommartid hållas på bete.
              I § 11 står det: Andra nötkreatur än sådana som hålls för mjölkproduktion
              skall sommartid hållas på bete eller på annat sätt ges tillfälle
              att vistas ute.
            </seg>
            <seg n="7f7697da">
              Varför ska inte de äldre har samma rätt som korna?
            </seg>
          </u>
          <note type="speaker" n="69b1fc7b">
            Anf. 39 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-affa1587188f0da4-1" n="e88c5a93">
            <seg n="e4962e8c">
              Fru talman! Chatrine Pålsson och jag har haft flera debatter
              om äldreomsorgen här. Jag tycker att det är bra att vi också kan
              föra en nyanserad debatt om både brister och förtjänster inom
              äldreomsorgen. Utöver debatter i kammaren och med pensionärsorganisationerna
              tror jag att vi också behöver en nationell diskussion om äldreomsorgens
              framtid och utveckling. Det finns två olika perspektiv här.
            </seg>
            <seg n="35e51478">
              Det ena är åtgärder som vi vidtar i dag eller behöver vidta på
              kort sikt. Där tycker jag att diskussionen är ganska livlig. Jag
              skulle önska att vi hade mer av en något mer långsiktig diskussion
              om hur äldreomsorgen ska se ut om ungefär tio år. Vi vet att andelen
              personer över 80 år kommer att ligga relativt still de närmaste
              tio åren, men därefter kommer gruppen att öka ganska kraftigt.
              Då vill det till att vi har en äldreomsorg som också klarar den
              ökade belastningen och utmaningen som det innebär.
            </seg>
            <seg n="47c561e9">
              Vår äldreomsorg får både ris och ros. Jag var på Världshälsoorganisationens
              årsmöte i Genève i veckan. Där gör man inget annat än mottar hyllningar
              från andra länders hälsoministrar över vår lysande äldreomsorg.
              Det är naturligtvis roligt. Det visar också att vi i en internationell
              jämförelse har kommit mycket långt. Många är väldigt imponerade
              av den svenska äldreomsorgen när de besöker den och får rapporter
              från den.
            </seg>
            <seg n="a1f9b264">
              Samtidigt vet vi att vi behöver göra insatser. Det är min bedömning
              i dag att vi har brister när det gäller likvärdigheten, både mellan
              kommuner och inom samma kommun. För att åtgärda de bristerna ser
              jag att det i första hand är tre förutsättningar som kommunerna
              måste ha. De måste ha de finansiella resurserna, och det menar
              jag att de har med de ökade statsbidragen och den förbättrade
              ekonomiska situationen i kommunerna. Det måste finnas tillgång
              till kunskap och kompetens. Där gör vi insatser, bland annat med
              Kompetensstegen men också med Socialstyrelsens riktlinjer. Vi
              behöver en tillsyn som kan visa på bristerna så att man uppmärksammar
              dem klart och tydligt. Chatrine Pålsson hänvisar också till att
              man har uppmärksammat brister. Det är alldeles utmärkt, för det
              är det som äldreskyddsombuden är till för. Jag är säker på att
              det kommer att leda till åtgärder i kommunerna.
            </seg>
            <seg n="61598319">
              Fru talman! Till sist vill jag säga att jag inte tycker att vi
              ska införa nötkreatur som jämförelse för hur vi ska lagstifta
              eller reglera när det gäller de äldre. Man kan naturligtvis alltid
              raljera och säga att det finns en mer detaljerad reglering när
              det gäller nötkreatur, och det är riktigt. Men den är också på
              en lägre nivå. Jag vill gärna se att vi hittar instrument för
              en större likvärdighet och en höjd kvalitet inom äldreomsorgen,
              men jag tror att vi ska föra den debatten på en lite annan nivå
              än att jämföra med reglerna för nötkreatur.
            </seg>
          </u>
          <note type="speaker" n="a3ce2ece">
            Anf. 40 CHATRINE PÅLSSON (kd):
          </note>
          <u who="chatrine_palsson_167827" xml:id="i-e8aabbc2b6d55e13-1" n="dbf89eeb">
            <seg n="bc8dc5f7">
              Fru talman! Jag gillar att göra jämförelser eftersom man får
              en ökad förståelse då. Med mina jämförelser vill jag bland annat
              koppla tillbaka till hur vi ser på äldreomsorgen. Jag är ganska
              rädd för att det som de äldre behöver allra mest glöms bort i
              den så kallade medicinska värld som vi hamnar i. Nu får inte de
              äldre mycket medicinsk vård heller. Vi har något slags trend i
              Sverige som vi har levt efter. Jag menar att vi behöver ett tankeskifte.
              Vi behöver kanske se för oss själva vad som skulle vara viktigast
              för oss när vi blir äldre om vi inte själva kan ta oss ut, och
              jag tycker att det är att ta mig ut.
            </seg>
            <seg n="fc70bece">
              Jag ska gå ifrån kornas, rävarnas och övrig boskaps rättigheter
              att vara ute gå in på den lag som SFS 1976:371. Den handlar om
              de häktade i Sverige, de som har begått brott. Det står: Den häktade
              skall ha möjlighet att dagligen vistas utomhus minst en timme,
              om det inte finns synnerligt hinder mot detta.
            </seg>
            <seg n="16a2893e">
              Varför behöver vi ha en lagstiftning om att de häktade ska kunna
              få vara ute? Jag tycker att de ska få vara ute. Jag har ingen
              annan åsikt. Men jag tycker att det är minst lika självklart att
              våga sig på att lagstifta om denna självklarhet även för människor
              som inte själva kan ta sig ut.
            </seg>
            <seg n="6e2b228a">
              Vi vet alla att det är ont om personal inom äldreomsorgen. Eftersom
              det är så, måste vi noga tala om vad vi vill prioritera. Inte
              minst nu när det är sommar och sol, vackert i trädgårdarna och
              doftar överallt är det väl en mänsklig rättighet att få vara ute.
              Jag måste fråga om det inte vore ett sätt att visa att man vill
              tillmötesgå de äldres självklara önskan och rättighet att vara
              ute.
            </seg>
            <seg n="57bba21f">
              Sedan vill jag ta upp en annan fråga. Den handlar om vård i livets
              slutskede. Det diskuterade Ylva Johansson och Alf Svensson för
              några månader sedan i en interpellationsdebatt. Jag har väntat
              länge på propositionen om vård i livets slutskede. Nu hoppas jag
              att den kommer i slutet på den här månaden, men det har varit
              ack så trögt.
            </seg>
            <seg n="9d1fd06a">
              Jag tycker att det skulle vara bra om man kunde införa den värdighetsgaranti
              som statsrådet har hört mig och Kristdemokraterna tala om många
              gånger. En av rättigheterna där är att ingen ska behöva dö i ensamhet.
              Det ska finnas någon bredvid.
            </seg>
            <seg n="65c15f91">
              Jag ska ta upp en kommun som är kristdemokratiskt styrd. Den
              heter Markaryd i Kronobergs län. Där har de gjort ett förtjusande
              fint material med något som de kallar för tjänstegarantier. Där
              kan man följa upp det. Man är konkret. Det står överallt: Vad
              kan vi lova? Vad förväntar vi oss av dig? Vad händer om detta
              inte fungerar?
            </seg>
            <seg n="32f4ff04">
              Jag tror att man har en av de finaste äldreomsorgerna i landet.
              Tycker inte Ylva Johansson att det vore klokt att även som minister
              säga att det är en bra idé att vara tydlig och ge värdighetsgarantier?
            </seg>
          </u>
          <note type="speaker" n="842364e7">
            Anf. 41 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-affa1587188f0da4-2" n="e88c5a93">
            <seg n="a3d19ceb">
              Fru talman! Det är sant att det finns mycket medicin inom äldreomsorgen.
              Det beror naturligtvis mycket på att kravet på den medicinska
              omvårdnaden har ökat. Det är en av de svåra utmaningarna. Ett
              annat problem är ensamhet och tristess. Båda de här problemen
              ställer äldreomsorgen inför stora utmaningar.
            </seg>
            <seg n="e82c1ade">
              Jag vill säga till Chatrine Pålsson att när man ska ta föredömen
              på hur verksamheter styrs och när man vill sätta upp mål för äldreomsorgens
              utveckling tror jag att man ska utgå från verksamheter som fungerar
              bra och där människor är mycket nöjda med verksamheten. Ett sådant
              exempel där det är lätt att dra paralleller till äldreomsorgen
              är den kommunala barnomsorgen som har ett stort förtroende hos
              befolkningen. Både föräldrar och barn är i allmänhet mycket nöjda
              med kvaliteten på verksamheten. Även om många önskar högre personaltäthet
              och ännu fler och bättre saker är det en verksamhet som man är
              mycket nöjd med.
            </seg>
            <seg n="1e0f3739">
              I den typen av verksamhet finns det inte några detaljerade regler
              om hur ofta barn ska gå ut eller hur ofta man ska få mat. Vi styr
              det genom en läroplan och genom generell lagstiftning.
            </seg>
            <seg n="7369f3b4">
              Jag tror att det snarare är den vägen man ska gå när man ska
              hitta styrmedel för att utveckla äldreomsorgen än att utgå från
              hur vi styr för djur eller fångar. Jag vill att vi ska ha höga
              ambitioner för äldreomsorgen. Självfallet ska äldre garanteras
              värdighet i vård och omsorg. Det vi kan tvista om är hur vi på
              bästa sätt når detta.
            </seg>
            <seg n="ee52b9d4">
              Jag känner en viss tveksamhet, som jag har sagt här, till att
              vi ska reglera detta i Sveriges riksdag genom något slags minimiregler.
              Risken är stor att det då också blir taket, och risken är stor
              att man inte får det utmärkta engagemang som Chatrine Pålsson
              själv visar på. Det gäller Markaryds kommun, och det finns också
              i andra kommuner. Eftersom det är kommunen som är ansvarig för
              att se till att man lever upp till de garantier som man utställer
              är det rimligt att det är kommunerna som tillsammans och i dialog
              med dem som är brukarna ställer upp garantierna och de ömsesidiga
              åtagandena.
            </seg>
            <seg n="d4644abe">
              Jag vill snarare föra diskussioner om hur vi kan underlätta så
              att fler kommuner gör detta på ett bra sätt. De bör på ett kontinuerligt
              sätt också följa upp sina planer och den dialog som de har med
              brukarna och med medborgarna i kommunen om hur äldreomsorgen ska
              utvecklas på lite sikt. Det gäller också vad en konkret individ
              kan vänta sig i en konkret situation och vilken rätt man har att
              kräva något från sin kommun.
            </seg>
          </u>
          <note type="speaker" n="bed2ce1d">
            Anf. 42 CHATRINE PÅLSSON (kd):
          </note>
          <u who="chatrine_palsson_167827" xml:id="i-e8aabbc2b6d55e13-2" n="dbf89eeb">
            <seg n="ddc1eb14">
              Fru talman! På de korta sekunders talartid som finns kvar vill
              jag gärna i det sista inlägget ha svar på frågan om vad ministern
              menar med likvärdighet.
            </seg>
            <seg n="27c7e0f7">
              När minister jämför med barnomsorgen så är det relevant i perspektiv
              men inte i ett annat; de allra flesta barn har föräldrar som talar
              för sina barn och som är garantier för att det fungerar ordentligt.
              Det har inte våra demenssjuka. Många av dem saknar närstående
              av olika skäl. Därför är det inte jämförbart.
            </seg>
            <seg n="b8617a38">
              I tv-rutan i morse berättade man om Ylva Johansson och hennes
              artikel i Svenskan jag tror att det var där. Hon tycker att kommunerna
              ska ta över all äldrevård. Jag förstår att bakom detta ligger
              en önskan om att det ska fungera bättre. Men jag förstod också
              att det fanns en skepsis till att läkarna inte skulle gå över.
              Jag undrar varför. Varför skulle man inte kunna ta det steget
              i så fall?
            </seg>
            <seg n="dec08adb">
              När det gäller Markaryd tänkte jag ge Ylva Johansson den här
              skriften som helgläsning. Jag tycker att detta är ett sätt att
              arbeta på som är bra att sprida. Nu är vi tydligen ganska överens
              om att det ska finnas någon form av garanti med olika krav och
              framför allt tydlighet när det gäller vad man ska göra om inte
              det här fungerar. Om man till exempel inte får mat så får man
              tillbaka pengarna. Man visar alltså tydligt att man vill respektera
              den enskilde. Därför hoppas jag att äldreomsorgsminister Ylva
              Johansson i helgen ska känna att man kan få mycket glädje av Markaryds
              kommuns försök och förslag.
            </seg>
          </u>
          <note type="speaker" n="1b9d6480">
            Anf. 43 Statsrådet YLVA JOHANSSON (s):
          </note>
          <u who="morgan_johansson_5e232b" xml:id="i-affa1587188f0da4-3" n="e88c5a93">
            <seg n="d23e76d1">
              Fru talman! Jag tycker att det är bra att vi diskuterar hur kommunerna
              kan styra sin verksamhet. Det finns naturligtvis stora skillnader
              mellan barnomsorg och äldreomsorg. Det gäller framför allt brukarna;
              det är stor skillnad mellan äldre och barn!
            </seg>
            <seg n="61e96b11">
              Men om man tittar på verksamheten som sådan ser man att det finns
              stora likheter i det sätt som staten kan styra på. Det är ju verksamheter
              där kommunen är huvudman. Vi talar om på vilket vis vi på bästa
              sätt ska styra äldreomsorgen för att uppnå en höjd kvalitet och
              en ökad likvärdighet. Jag tror att vi då snarare ska hämta inspiration
              från verksamheter som kommunen ansvarar för och som fungerar bra
              än från verksamheter som staten direkt reglerar i enskilda små
              företag. Det gäller till exempel inom jordbruket. Den typen av
              styrning är en helt annan typ, och det är naturligtvis ännu större
              skillnad mellan nötkreatur och äldre än mellan barn och äldre.
            </seg>
            <seg n="6695a435">
              Jag tycker alltså att det är bra om vi kan föra diskussionen
              om hur vi kan få kommunerna att på ett bättre sätt tydliggöra
              sitt ansvar gentemot den enskilde och också tydliggöra vad den
              enskilde kan förvänta sig. Jag tror att det skulle betyda mycket
              för enskilda äldres och deras anhörigas oro för vad de kan vänta
              sig. Det gäller inte bara nu utan också i framtiden. Det handlar
              om den dag som man hoppas att det dröjer länge till, men som ändå
              kanske kommer. Det är den dag då man inte längre klarar sig själv.
            </seg>
            <seg n="7f02f91f">
              Det är en viktig uppgift för kommunerna att utifrån vad socialtjänstlagen
              säger kunna tydliggöra detta för sina medborgare. Jag tror att
              vi också på nationell nivå behöver sprida mer av goda exempel
              på hur kommunerna kan fullgöra den uppgiften.
            </seg>
          </u>
          <note n="96445e00">
            Överläggningen var härmed avslutad.
          </note>
          <note n="5d8ef636">
            8 § Hänvisning av ärende till utskott
          </note>
          <note n="24bdb6ff">
            Föredrogs och hänvisades
          </note>
          <note n="63843ec3">
            9 § Bordläggning
          </note>
          <note n="722f6450">
            Anmäldes och bordlades
          </note>
          <note n="3ac855c1">
            10 § Anmälan om frågor för skriftliga svar
          </note>
          <note n="0d86bb4f">
            Anmäldes att följande frågor för skriftliga svar framställts
          </note>
          <note n="ef3ef843">
            den 20 maj
          </note>
          <note n="634131a1">
            Berit Högman
          </note>
          <note n="6e506500">
            Sten Tolgfors
          </note>
          <note n="4260203f">
            Kenneth Lantz
          </note>
          <note n="ce76c379">
            Åsa Torstensson
          </note>
          <note n="bea7b58e">
            Cecilia Widegren
          </note>
          <note n="bea7b58e">
            Cecilia Widegren
          </note>
          <note n="8b0941ad">
            Tobias Krantz
          </note>
          <note n="11738cd2">
            Peter Danielsson
          </note>
          <note n="33ace567">
            Johan Linander
          </note>
          <note n="ab5f2861">
            Ewa Thalén Finné
          </note>
          <note n="ab5f2861">
            Ewa Thalén Finné
          </note>
          <note n="84ed8ca2">
            Frågorna redovisas i bilaga som fogats till riksdagens snabbprotokoll
            tisdagen den 24 maj.
          </note>
          <note n="76b7bd62">
            11 § Kammaren åtskildes kl. 11.15.
          </note>
          <note n="781f8f35">
            Förhandlingarna leddes
          </note>
          <note n="8b25c36a">
            /Monica Gustafson
          </note>
        </div>
      </body>
    </text>
  </TEI>
</teiCorpus>
