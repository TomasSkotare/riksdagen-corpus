<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--53</head>
          <docDate when="2004-12-16">2004-12-16</docDate>
        </div>
      </front>
      <body>
        <div>
          <note n="16c440e8">
            ﻿
          </note>
          <note n="78d2e585">
            Riksdagens protokoll
          </note>
          <note n="6e3000e3">
            2004/05:53
          </note>
          <note type="date" n="4267dfef">
            Torsdagen den 16 december
          </note>
          <note n="09f41cc7">
            Kl. 16:00 - 17:22
          </note>
          <note n="851c1d0a">
            1 § Meddelande om statistiska uppgifter om riksdagsarbetet
          </note>
          <note n="182ae83a">
            Förste vice talmannen meddelade att statistiska uppgifter om
            riksdagsarbetet delats ut till kammarens ledamöter.
          </note>
          <note n="eb01bdc7">
            Statistiken hade fogats som bilaga till detta protokoll.
          </note>
          <note n="00d1f58b">
            2 § Sveriges försvarspolitik 20052007 förnyad behandling
          </note>
          <note n="a4dc7fee">
            Föredrogs
          </note>
          <note n="68723e6c">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="372ad349">
            Anf. 1 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-47a43f5acbeb5601-0" n="c3fae497">
            <seg n="56fe2bec">
              Herr talman! Jag anser att anständigheten bjuder att riksdagens
              ledamöter vet vad kostnaden är för ett här i kammaren framlagt
              förslag. Jag tycker också, om jag nu hade varit på den andra sidan,
              det vill säga representerade majoriteten, att jag skulle vara
              intresserad av att veta vad ett framlagt förslag i realiteten
              innebär. Hur många jobb innebär det? Vad är kostnaden för det
              framlagda förslaget, och hur ska det finansieras? Detta i all
              synnerhet som det här förslaget läggs fram under pågående session
              i den här kammaren.
            </seg>
            <seg n="0c7c5ca1">
              Men detta tycker, värderade kolleger, inte majoriteten i riksdagens
              försvarsutskott. Man tycker inte detta är intressant. Det ser
              ut, anser jag, som att majoriteten i riksdagens försvarsutskott
              tycker att det är okej att leka med människors framtid som om
              de vore pjäser på ett sällskapsspel. Man kan flytta precis hur
              man vill, man kan plocka av spelplanen för att därefter lyfta
              tillbaka och man kan köpslå bara för att man värderar makten högre
              än någonting annat. Samma synsätt kan man för övrigt anlägga inte
              bara på det här förslaget, för det tycks faktiskt prägla hela
              det betänkande som vi ska avhandla.
            </seg>
            <seg n="97faa2c8">
              Jag måste upprepa min frågeställning från gårdagens debatt. Den
              var ungefär så här: Kan ni företrädare för majoriteten med handen
              på hjärtat verkligen ställa er upp här i kammaren och säga att
              de förslag som ligger på kammarens bord är granskade på det sätt
              som anständigheten bjuder? Jag ställer denna fråga därför att
              vi nu inte talar om pengar utan om människor, vi talar om familjer
              som har etablerat sig på orter för att där bygga en framtid.
            </seg>
            <seg n="2496def9">
              Har ni vänt på alla de stenar som finns att välja på i det här
              sammanhanget? Mitt svar är givet: Nej, så är inte fallet. Och
              eftersom det inte är så säger jag att jag tycker att hanteringen
              av det här ärendet faktiskt är en skymf mot alla de anställda
              och deras familjer som finns inom Försvarsmakten, men också en
              skymf emot de orter och regioner som har en stor del av den militära
              verksamheten i landet.
            </seg>
            <seg n="cb2619e3">
              En ordentlig beredning av det här ärendet är enligt mitt förmenande
              inte gjord, och då är det inte färdigt för ett beslut i den här
              kammaren. Av det skälet, herr talman, yrkar jag bifall till reservation
              nr 9 i betänkandet.
            </seg>
          </u>
          <note n="6ff2bba2">
            I detta anförande instämde Margareta Andersson, Viviann Gerdin,
            Jörgen Johansson, Håkan Larsson, Kerstin Lundgren, Birgitta Sellén
            och Rigmor Stenmark (alla c).
          </note>
          <note type="speaker" n="4a145fad">
            Anf. 2 OLA SUNDELL (m):
          </note>
          <u who="ola_sundell_963beb" xml:id="i-8b44f80c2ae3bf3e-0" n="b1eaed2b">
            <seg n="feb13a1a">
              Herr talman! Allians för Sverige begär ett nytt underlag av regeringen
              som baseras på vår gemensamma försvarspolitik inriktning, ekonomi
              och organisation. Jag yrkar bifall till reservation 1, Försvarspolitisk
              inriktning 20052007, och avslag på propositionen.
            </seg>
            <seg n="bb8fbeef">
              Mina damer och herrar! Perssons maktspel om försvarsbeslutet
              fortsätter in i det sista. Maktens arrogans känner tydligen inga
              gränser. Riksdagen kommer i denna del att fatta ett beslut som
              vad gäller omfattning, kostnader och organisationsförändring ingen
              representant i denna kammare har en aning om vad det innehåller.
              Persson behöver Vänsterns röster för att kunna regera vidare,
              men jag skulle säga att det är som att kasta pil med förbundna
              ögon. Eller vad värre är: det är en parodi på demokrati i det
              här landet.
            </seg>
            <seg n="11f2a616">
              Men Persson regerar vidare.
            </seg>
            <seg n="d48b9558">
              I morse på ett extra utskottssammanträde förvägrades svenska
              folkets representanter information om den så kallade Arvidsjaursmutan
              röstköpet för att Vänstern på nytt ska kunna agera dörrmatta för
              regeringen. Majoriteten i utskottet, den så kallade vänsterpakten
              bestående av socialdemokrater, vänsterpartister och miljöpartister,
              röstade ned en begäran att utskottet skulle få mer information
              om ekonomi, omfattning och inriktning.
            </seg>
            <seg n="7b3b5049">
              Vi i Allians för Sverige vill för våra väljares skull kunna veta
              vad vi beslutar om, vilka konsekvenser det får på pengar, på personal
              och på organisation. Vi fick avslag på denna begäran. Det ska
              också sägas att någon onödig tidsspillan behöver det inte vara
              tal om: information nu i eftermiddag, justering i morgon och beslut
              kanske på lördag, i god tid före årsskiftet, helger med mera.
              Den tidsutdräkten ansåg Socialdemokraterna, Vänstern och Miljöpartiet
              vara så allvarlig att den var till men för någon jag vet inte
              vem.
            </seg>
            <seg n="8aa15c03">
              Men, mina damer och herrar: Persson regerar vidare.
            </seg>
            <seg n="0572e30e">
              Herr talman! Jag är djupt bekymrad över det sätt på vilket majoriteten
              i denna kammare har valt att hantera försvarsfrågan. I en fråga
              som är av vitalt intresse för hela nationen kör man över de fyra
              borgerliga partierna och pressar igenom ett beslut i riksdagen
              utan att vi som ska fatta beslutet har ett fullgott beslutsunderlag.
              Det är ett skamligt agerande, som leder till ett försvagat stöd
              för landets försvarspolitik och för oss folkvalda politiker överlag.
              Det sätt som gårdagens uppgörelse med de kommunistledda vänsterpartisterna
              gick till på har ett mycket högt pris politikerförakt.
            </seg>
            <seg n="11f2a616">
              Men Persson regerar vidare.
            </seg>
            <seg n="fdb75221">
              Ansvaret för denna brist på respekt för rimliga beslutsformer
              går ända upp till försvarsministern och hennes chef, även känd
              som han som bestämmer. Folkets valda representanter har inte någon
              möjlighet att seriöst pröva sakargumenten för ett helt nytt förslag
              från regeringen.
            </seg>
            <seg n="aedfdc45">
              Låt mig göra en kort resumé av spelet bakom kulisserna. I fredags
              lämnade Lars Ohly hastigt egna partimöten för att träffa Göran
              Persson för överläggningar om försvaret, men när statsministern
              sedan kommenterar detta möte säger han till TT att de båda inte
              alls har pratat om försvaret utan att de har haft sin höstdiskussion.
            </seg>
            <seg n="e847a87a">
              Därefter har både Sveriges Television och TT rapporterat att
              Göran Persson vid detta tillfälle ställt ultimatum om försvaret
              och talat om nyval om inte Vänsterpartiet fogar sig och intar
              sin vanliga position som dörrmatta åt Socialdemokraterna. För
              ett Vänsterparti som är hårt sargat av höstens diskussioner om
              att man inte lämnat kommunismen bakom sig ter sig förstås ett
              nyval inte speciellt lockande.
            </seg>
            <seg n="571db37b">
              Därefter fortsätter man att köra över rimliga begäranden om ett
              fullgott beslutsunderlag.
            </seg>
            <seg n="860c195d">
              Det enda vi i kammaren har att reagera på är om den så kallade
              Arvidsjaursmutan påverkar försvarsbudgeten eller inte ja eller
              nej. Gör den det, då bluffar vice ordföranden i försvarsutskottet
              och försvarsministern. Då är svenska folket grundlurat. Om det
              inte är så, om det inte är något innehåll, om det hela bara är
              snömos, ja, då är det Vänsterpartiet som är grundlurat.
            </seg>
            <seg n="41c435f7">
              Men, mina damer och herrar, Persson regerar vidare.
            </seg>
          </u>
          <note n="5e96bdc3">
            I detta anförande instämde Karin Enström, Rolf Gunnarsson, Björn
            Hamilton, Krister Hammarbergh, Anna Lindgren, Marietta de Pourbaix-Lundin,
            Jan-Evert Rådhström och Carl-Erik Skårman (alla m).
          </note>
          <note type="speaker" n="589e504a">
            Anf. 3 ALLAN WIDMAN (fp):
          </note>
          <u who="allan_widman_6a403b" xml:id="i-7022f45e4e687cea-0" n="5f8696cc">
            <seg n="e86c0924">
              Herr talman! Ja, det blev militär verksamhet kvar i Arvidsjaur.
              Den räddas okänt i vilken utsträckning.
            </seg>
            <seg n="ce7fca96">
              Folkpartiet liberalerna har ingenting emot att militären blir
              kvar i Arvidsjaur. Vi är dock bestämda motståndare till att, som
              nu sker, denna räddningsaktion utgår från regionalpolitiska bevekelsegrunder.
              Vi är också bestämt emot att Försvarsmakten tillförs nya uppgifter
              och uppgifter som inte följs av motsvarande resursförstärkningar.
            </seg>
            <seg n="5134568a">
              I dag på morgonen begärde Allians för Sverige att Försvarsmakten
              skulle få yttra sig över det nya förslag som kom fram i går under
              debatten. Vi ville veta dels vilka merkostnader som skulle uppstå
              till följd av att ytterligare en plattform i grundorganisationen
              behålls, dels vad Försvarsmakten måste avstå från i sin verksamhet
              för att möjliggöra kvarblivandet av militär verksamhet i Arvidsjaur.
            </seg>
            <seg n="b95d39c4">
              Detta förvägrades oss av utskottsmajoriteten. Man gjorde gällande
              att ett sådant yttrande från Försvarsmakten skulle innebära avsevärt
              men för ärendet och men för verksamheten.
            </seg>
            <seg n="63499bba">
              Jag kan upplysa om att det på Högkvarteret i Helsingfors jobbar
              långt över 1 000 tjänstemän. Jag kan också informera om att beredskapen
              när det gäller att inkomma med skriftliga yttranden i vår Försvarsmakt
              är väldigt hög och väldigt pålitlig. Om Socialdemokraterna hade
              varit intresserade av att försvaret skulle få yttra sig hade försvaret
              kunnat yttra sig i går kväll eller allra senast i dag på morgonen,
              och då hade vi fått de uppgifter som vi hade begärt.
            </seg>
            <seg n="c386ef60">
              Nu gjorde man inte det. Skälen till detta är två. Det första
              är att ett yttrande från Försvarsmakten skulle klargöra för Vänsterpartiet
              hur mycket överenskommelsen med Socialdemokraterna var värd i
              kronor, i jobb och i verksamhet. Att det skulle föranleda komplikationer
              en dag som denna behöver väl knappast någon betvivla.
            </seg>
            <seg n="7d07c977">
              Det andra skälet till att det inte blev något yttrande var att
              överbefälhavaren med all säkerhet, och helt naturligt, skulle
              begära kompensation för de merkostnader som försvaret tillfogades.
            </seg>
            <seg n="688d436c">
              Herr talman! Det må ha varit ett avsevärt men för regeringens
              politiska ställning att inhämta ett yttrande, men det var förvisso
              inte något avsevärt men i den mening som anges i riksdagsordningen.
            </seg>
            <seg n="7ee5dd8c">
              Jag tycker personligen att det måste vara upp till regeringen
              att själv fritt välja samarbetspartner, och det gör man också.
              Jag tycker inte att det är viktigt. Men det som är väldigt viktigt
              är att vi upprätthåller principen att myndigheter inte ska behöva
              ta på sig större ansvar om de inte samtidigt får en ekonomi som
              gör detta möjligt. De kraven upprätthåller regeringen i kommittéförordningen
              mot alla de utredningar som jobbar för att ta fram nya förslag.
              Men när det kommer till kritan är regeringen själv inte beredd
              att leva som man lär.
            </seg>
            <seg n="ec55f08f">
              Under hela denna höst har Vänsterpartiet utan pengar försökt
              rädda förband. Detta är ett ovärdigt beteende helt utan respekt
              för det militära försvarets egentliga funktion.
            </seg>
            <seg n="50f8f322">
              Herr talman! Det är med djupt beklagande jag nu ser att landets
              regering hemfaller åt precis samma beteende.
            </seg>
          </u>
          <note n="95f67638">
            I detta anförande instämde Gunnar Andrén, Hans Backman, Helena
            Bargholtz, Heli Berg, Axel Darvik, Anne-Marie Ekström, Eva Flyborg,
            Lennart Fremling, Karin Granbom, Liselott Hagberg, Lennart Kollmats,
            Tobias Krantz, Nina Lundström, Christer Nylander, Birgitta Ohlsson,
            Runar Patriksson, Cecilia Wigström, Christer Winbäck och Yvonne
            Ångström (alla fp).
          </note>
          <note type="speaker" n="dd9c0f64">
            Anf. 4 ERLING WÄLIVAARA (kd):
          </note>
          <u who="erling_walivaara_05b445" xml:id="i-6016e13552c66b3c-0" n="0225ed19">
            <seg n="59198a1f">
              Herr talman! Jag vill göra en notering i min dagbok. Den 16 december
              2004: Vi står åter i kammaren och debatterar vårt framtida försvar
              tror jag i alla fall. Visst är det väl så? Jag måste säga att
              jag nog aldrig har varit med om en debatt där så stor förvirring
              rått om vad vi egentligen debatterar.
            </seg>
            <seg n="f1d96b88">
              Förvirrat har det varit även i de två föregående debatterna om
              vårt framtida försvar. I den första bordläggningsdebatten den
              24 september 2004 hade vi i Allians för Sverige inte ens fått
              se propositionen som skulle presenteras några timmar efter att
              vi debatterat den självklart en omöjlig uppgift. Gårdagens debatt
              kan man säga väldigt mycket om. Många vill säkert glömma den.
              Den visade på Socialdemokraternas oförmåga till långsiktiga beslut.
            </seg>
            <seg n="17f84c56">
              Herr talman! Alla som är intresserade av det försvarsbeslut som
              är föremål för dessa debatter och det mediala och folkliga intresset
              har varit stort har fått se en tragisk fars utspelas här i kammaren.
              I framtiden kommer statsvetare att kartlägga hur beslutet kom
              till, vem som drog i vilka trådar, vem som lovade vad och vem
              som fick böja sig för vem. Jag vet vad jag ska svara på dessa
              och liknande frågor den dag någon forskare ringer mig och frågar.
            </seg>
            <seg n="ed61f33f">
              Finalen på den här farsen verkar ha varit en patetisk urladdning
              där Göran Persson dänger Lars Ohly i huvudet med hotet om nyval
              och sedan torkar fötterna ordentligt på dörrmattan Vänsterpartiet.
              Underkastelsen är total. Makten är uppenbarligen viktigare för
              Göran Persson och Socialdemokraterna än försvarets framtid. Och
              detta är föga förvånande, herr talman. Makten som ett mål snarare
              än ett medel går som den rödaste av trådar genom Socialdemokraternas
              agerande under denna mandatperiod.
            </seg>
            <seg n="dd03525f">
              Den senaste budgetpropositionen var glasklar i sitt budskap:
              Dont worry, be happy! Budgetdisciplin, vad är det? Budgettaket
              är så lågt satt att man endast med våld kan klämma in ett exemplar
              av budgeten i glappet, och då menar jag inte på höjden. Här ska
              duttas och duperas, kosta vad det kosta vill! Rosenbad måste bibehållas
              inom rosornas hägn.
            </seg>
            <seg n="4a332aea">
              På samma sätt faller försvaret offer för maktbegäret. Försvarsbudgeten,
              med neddragningar, var gjord på förhand. Här ska sparas och kommas
              överens, kosta vad det kosta vill. Sedan kom visserligen omaket
              att inom dessa ramar klämma in sakpolitiken. Men med lite stöd
              från kamraterna från vänsterflanken skulle det säkert ordna sig,
              verkade man ha resonerat på Regeringskansliet.
            </seg>
            <seg n="cd17ae42">
              Herr talman! Den nya kompromissen mellan Socialdemokraterna och
              Vänsterpartiet består alltså av att K 4 i Arvidsjaur kommer att
              läggas ned. Det är ingenting annat. K 4 i Arvidsjaur kommer att
              läggas ned. Det står klart och tydligt i det förslag som Vänsterpartiet
              kommer att stötta nu. Men man kanske skulle kunna säga att det
              kommer att läggas ned bara lite grann, eller? I själva verket
              är det långt ifrån säkert att någon militär verksamhet kommer
              att förläggas till Arvidsjaur.
            </seg>
            <seg n="44850c22">
              I betänkandet står inget om att verksamhet ska bedrivas där utan
              bara att den ska kunna bedrivas i Arvidsjaur. Självklart. Den
              kan ju bedrivas till och med i Luleå eller i Helsingfors eller
              var som helst.
            </seg>
            <seg n="47713ec8">
              Den ytterligare texten i betänkandet om Arvidsjaur är så luddig.
              Jag vill fråga: Vet Vänsterpartiet vad tillägget betyder? Jag
              gör det inte, och jag har läst det flera varv, om och om igen.
              Civil verksamhet ska bedrivas i Arvidsjaur, står det. Ligger civil
              verksamhet inom försvarsutskottets kompetensområde?
            </seg>
            <seg n="df06c553">
              När dessutom försvarsutskottets vice ordförande, Tone Tingsgård,
              i radions morgonsändningar säger att det hela handlar om en tillfällig
              lösning framstår dock en sak som väldigt tydlig. Vänsterpartisterna
              har blivit rejält grundlurade av regeringen. Det vore intressant
              att få höra vad som i sammanhanget menas med tillfällig. Är det
              tillfälligt tills klubban faller här i riksdagens kammare eller
              tills trycksvärtan torkar på snabbprotokollet.
            </seg>
            <seg n="9f7a6034">
              Herr talman! Jag har förstås ingenting emot att verksamhet blir
              kvar eller startas i Arvidsjaur, tvärtom. Lika lite skulle jag
              ha något emot att verksamheten i Östersund, Strängnäs, Visby eller
              Kristinehamn blev kvar. Men vi kristdemokrater och hela alliansen
              vill åtminstone veta vad det kostar och vilka konsekvenser det
              får för verksamheten. Det är ett enkelt och logiskt krav.
            </seg>
            <seg n="43b22e11">
              Oppositionen begärde att få ta in Försvarsmaktens åsikt om vad
              uppgörelsen skulle innebära för dem. Men vänsterkartellen förnekade
              oss den rätten, och de förnekade också Försvarsmakten och dess
              anställda den möjligheten. Motiveringen är att det skulle medföra
              allvarliga men om beslutet fördröjdes.
            </seg>
            <seg n="43c4e1b7">
              På vilket sätt, undrar jag, medför det allvarliga men? Om vi
              fått möjlighet att höra Försvarsmakten på eftermiddagen i dag
              med beslut i morgon fredag, vilka allvarliga men skulle det ha
              medfört? Svaret är förstås: inga alls.
            </seg>
            <seg n="995ef7f7">
              Nej, herr talman, förlåt mig, det hade kanske kunnat medföra
              allvarliga men för vänsterkartellens fortsatta samarbete. För
              i denna skakiga och kortsiktiga rödgröna röra tar man en dag i
              sänder.
            </seg>
            <seg n="4d880330">
              Nu mörkar utskottsmajoriteten, och Vänsterpartiet har blivit
              rejält draget vid näsan.
            </seg>
            <seg n="83dd70e0">
              Till sist, herr talman, det som i går var en soppa har stått
              över natten och blivit till en gröt, en sörja. Det skulle inte
              förvåna mig om regeringen framöver kommer att slå sig för bröstet
              och säga att man med detta försvarsbeslut visat att man kan ta
              ansvar för nödvändiga men svåra beslut även i stormiga lägen.
              Jag vill dock föreställa mig att det finns ett högre mål i politiken
              än att fatta dåliga beslut på dåliga underlag och sedan rida ut
              stormen bakom Rosenbads tjocka väggar. Makten är ett medel och
              inte ett mål.
            </seg>
          </u>
          <note n="15df26d4">
            Herr talman! Självklart yrkar jag bifall till samtliga reservationer
            där vi finns med, men särskilt yrkar jag bifall till reservation
            nr 7 under punkt 14.
          </note>
          <note n="ac3069ba">
            I detta anförande instämde Lars Lindén och Else-Marie Lindgren
            (båda kd).
          </note>
          <note type="speaker" n="5e37ca39">
            Anf. 5 BERIT JÓHANNESSON (v):
          </note>
          <u who="berit_johannesson_da9748" xml:id="i-322790d1acdd9a6e-0" n="fbbdf6cd">
            <seg n="01e72cad">
              Herr talman! Det har varit känt sedan vi väckte motionen att
              vi ville ha kvar K 4 i Arvidsjaur. I vår reservation har vi, inte
              som vissa påstår inte finansierat detta utan vi har också en finansiering.
            </seg>
            <seg n="d255c0d1">
              Det som nu ligger på riksdagens bord är en uppgörelse som gjorts
              av s, mp och v. Det är ett tillkännagivande från utskottet. Den
              här uppgörelsen tar upp både de civila och de militära verksamheterna.
            </seg>
            <seg n="b5371227">
              Ett civilt internationellt centrum för test- och övningsverksamhet
              i subarktisk miljö ska utvecklas. Delar av den nuvarande utvecklingsenheten
              Vinter lokaliseras till Arvidsjaur under ett detachement, och
              utbildning av jägare sker i Arvidsjaur under I 19. Uppgörelsen
              innebär att K 4 som organisation läggs ned, och man skapar möjlighet
              för vinterutbildning i Arvidsjaur för andra delar av Försvarsmaktens
              enheter. Det står också i den uppgörelse som vi har gjort att
              det ska vara samma omfattning av anställda som på nuvarande K
              4.
            </seg>
            <seg n="c0fd2892">
              Även om vi naturligtvis ville att K 4 skulle behållas och vårt
              förslag gå igenom tycker vi att den här uppgörelsen är ett bra
              förslag. Det är bra för Arvidsjaur och dess invånare genom att
              man får en civil bas att utveckla, men också att man behåller
              militär verksamhet. Vi tycker att vi har fått gehör för den inriktning
              som vi hade i motionen.
            </seg>
            <seg n="5bea0930">
              När jag lyssnar på de borgerliga representanterna skulle jag
              vilja säga att oppositionen inte har tagit något ansvar för grundorganisationen.
              Den reservation som föreligger är att man går ut och säger att
              man ska kunna rädda förband. Runtom i landet har vi nu hört representanter
              för borgarna säga: Men just det här förbandet kan faktiskt räddas
              om man bara röstar för det borgerliga förslaget. Just det här
              förbandet kan naturligtvis räddas. Men vilka förband som ska läggas
              ned säger man ingenting om. Man lovar allt för alla. Det känns
              lite grann som surt, sa räven om rönnbären.
            </seg>
            <seg n="dc142d72">
              Att det här förslaget kom sent är jag den första att beklaga.
              Det hade naturligtvis varit bättre om vi hade kunnat komma överens
              tidigare. Men nu kommer regeringen med det här förslaget som grund
              att skriva ett regleringsbrev. Och jag ställer mig naturligtvis
              bakom det här förslaget till uppgörelse.
            </seg>
            <seg n="4120acec">
              Angående att vi är grundlurade vill jag säga att om vissa av
              er tycker att vi är grundlurade förstår jag inte varför man skulle
              låta Försvarsmakten titta på förslaget. Då innehåller det ju ingenting.
              Ni från den borgerliga sidan lämnar dubbla budskap.
            </seg>
          </u>
          <note n="c75875ba">
            I detta anförande instämde Lennart Beijer, Lars Bäckström, Lennart
            Gustavsson, Siv Holma och Karin Thorborg (alla v).
          </note>
          <note type="speaker" n="c7e3b305">
            Anf. 6 ALLAN WIDMAN (fp) replik:
          </note>
          <u who="allan_widman_6a403b" xml:id="i-7022f45e4e687cea-1" n="5f8696cc">
            <seg n="b0104017">
              Herr talman! Någon gång i morgon kommer vi att kunna läsa att
              Berit Jóhannesson sade att det inte kostade några pengar att rädda
              Arvidsjaur.
            </seg>
            <seg n="e52c5050">
              I den reservation som Vänsterpartiet har lämnat in i försvarsutskottet
              står det att detta skulle betyda att för att budgettekniskt klara
              ett kvarvarande av K 4 i Arvidsjaur skulle det behövas en omfördelning
              från andra delar av Försvarsmakten på ca 10 miljoner.
            </seg>
            <seg n="84d5be9e">
              Redan i går sade jag att jag inte på något sätt är beredd att
              godkänna det sätt på vilket Vänsterpartiet gör dessa uträkningar.
              Men hur kan Berit Jóhannesson stå i talarstolen och säga att det
              inte hade kostat något, när det i er reservation står att det
              kostar pengar? Det är inte att visa respekt för kammarens ledamöter.
            </seg>
            <seg n="384caede">
              Du säger att de borgerliga inte tar ansvar för grundorganisationen.
              Är det att ta ansvar för grundorganisationen att som i Vänsterpartiet
              lova att rädda förband efter förband utan att vara beredd att
              skjuta till en enda krona för den ram som kommer att styra försvarets
              verksamhet de kommande tre åren?
            </seg>
          </u>
          <note type="speaker" n="d62dfb9d">
            Anf. 7 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-1" n="fbbdf6cd">
            <seg n="660de3cf">
              Herr talman! Jag ska förklara en sak.
            </seg>
            <seg n="4c8385bf">
              Att man omfördelar 10 miljoner kronor inom en försvarsmaktsbudget
              på över 40 miljarder är inte konstigt. Det är det förslag som
              ligger som inte går igenom, det vill säga att K 4 ska bevaras.
            </seg>
            <seg n="3ed1b833">
              Förslaget är naturligtvis av mindre omfattning, eftersom det
              inte är att behålla K 4 som organisation utan att man har ett
              detachement i stället.
            </seg>
            <seg n="add6f44d">
              Det förslag till finansiering som fanns för övrigt, att man faktiskt
              kan omfördela och lägga ut värnpliktiga, officerare och civila
              på ett annat sätt än vad som finns i grunden, går mycket väl att
              göra.
            </seg>
          </u>
          <note type="speaker" n="19a13f9c">
            Anf. 8 ALLAN WIDMAN (fp) replik:
          </note>
          <u who="allan_widman_6a403b" xml:id="i-7022f45e4e687cea-2" n="5f8696cc">
            <seg n="fd1dea3b">
              Herr talman! Förändringen är av mindre omfattning. Om man ska
              tolka överenskommelsen välvilligt, som i grunden är oklar, kan
              man konstatera att lokalerna ska vara kvar och övningsfältet ska
              vara kvar. Vänsterpartiet har dessutom ställt som krav att precis
              lika många människor som arbetar på K 4 i dag också i framtiden
              ska arbeta i Arvidsjaur. Det är väl inte någon mindre omfattning
              på den verksamheten?
            </seg>
            <seg n="dfcf7171">
              Berit Jóhannesson svarade inte på frågan. Hur kan du stå i talarstolen
              och säga att detta inte kostar några pengar när ni vet att det
              gör det och skriver om det själva i era motioner? Att pengarna
              måste tas någon annanstans i Försvarsmakten innebär att det kostar
              pengar och att vi får avstå från annan verksamhet. Svara på den
              frågan.
            </seg>
          </u>
          <note type="speaker" n="3c301fd4">
            Anf. 9 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-2" n="fbbdf6cd">
            <seg n="9fa48a22">
              Herr talman! Om du har läst det som uppgörelsen innebär är det
              också fråga om civil verksamhet, civil test- och övningsverksamhet.
              Eller hur?
            </seg>
          </u>
          <note type="speaker" n="e7fa3f66">
            Anf. 10 ERLING WÄLIVAARA (kd) replik:
          </note>
          <u who="erling_walivaara_05b445" xml:id="i-6016e13552c66b3c-1" n="0225ed19">
            <seg n="636db798">
              Herr talman! Jag vill ställa en rak fråga till Berit Jóhannesson.
              När vi nu i kammaren senare kommer att rösta om grundorganisationsförslaget,
              kommer Berit Jóhannesson att trycka på ja-knappen, som innebär
              att K 4 i Arvidsjaur upphör att finnas till? Jag vill ha svar
              på den frågan först.
            </seg>
          </u>
          <note type="speaker" n="0eb122ed">
            Anf. 11 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-3" n="fbbdf6cd">
            <seg n="c310fe52">
              Herr talman! Det är riktigt att vi kommer att rösta på det förslag
              som i slutändan innebär utskottets förslag.
            </seg>
          </u>
          <note type="speaker" n="ed3cb977">
            Anf. 12 ERLING WÄLIVAARA (kd) replik:
          </note>
          <u who="erling_walivaara_05b445" xml:id="i-6016e13552c66b3c-2" n="0225ed19">
            <seg n="f98633b0">
              Herr talman! K 4 kommer alltså att läggas ned. Vänsterpartiet
              kommer aktivt att lägga ned K 4 i Arvidsjaur.
            </seg>
            <seg n="7a09a9a2">
              Jag vill ställa en fråga till. Vad var ni rädda för när ni inte
              gick vår begäran till mötes om att låta Försvarsmakten informera
              oss om vad det liggande förslaget om ny verksamhet vid K 4 innebär
              och vad det kommer att kosta? Var ni rädda för att Försvarsmakten
              skulle skjuta i sank era egna beräkningar på i runda tal 10 miljoner?
              Jag har fått helt andra siffror från Försvarsmakten. Det handlar
              om mellan 22 och 80 miljoner. Vad var ni rädda för?
            </seg>
          </u>
          <note type="speaker" n="a6b7d3ba">
            Anf. 13 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-4" n="fbbdf6cd">
            <seg n="6edc4053">
              Herr talman! Jag har redan svarat på frågan om de 10 miljonerna.
              Det tar jag inte upp tid med.
            </seg>
            <seg n="c86e9d6c">
              Grunden är att det skulle vara till men att bifalla en sådan
              begäran som ni hade. Det skulle vara till men framför allt för
              människor i bygderna och på regementena att ha en lång tid för
              att undersöka detta. Nu får vi plötsligt höra att Försvarsmakten
              under natten skulle ha tagit fram ett utomordentligt bra förslag.
            </seg>
            <seg n="67b7f881">
              Vi är bekymrade om det inte går att fatta beslut innan jul, innan
              vi lämnar kammaren. Varje dag som går tickar naturligtvis pengar.
              Det var omsorg om människorna och omsorg om pengarna som gjorde
              att vi inte biföll det förslaget.
            </seg>
          </u>
          <note type="speaker" n="457497a3">
            Anf. 14 ESKIL ERLANDSSON (c) replik:
          </note>
          <u who="eskil_erlandsson_391bdb" xml:id="i-47a43f5acbeb5601-1" n="c3fae497">
            <seg n="c33bd9b8">
              Herr talman! Att verksamhet kostar pengar hoppas jag även Berit
              Jóhannesson förstår. Utan pengar blir det ingen verksamhet. Eftersom
              det inte är anslaget några pengar vill jag ha svar på frågan:
              Vilket är det som gäller? Anslås det pengar eller blir det ingen
              verksamhet i Arvidsjaur? Det är en mycket logisk och lätt fråga
              att svara på, Berit Jóhannesson.
            </seg>
          </u>
          <note type="speaker" n="88f52893">
            Anf. 15 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-5" n="fbbdf6cd">
            <seg n="6ddd1b01">
              Herr talman! Jag tycker att jag har svarat på den frågan i de
              andra replikskiftena. Nu har vi uppgörelsen. Den ska vi titta
              över. Det blir regleringsbrev på det. Jag är övertygad om att
              det kommer att klaras. Det blir både en civil verksamhet och en
              militär verksamhet. Man flyttar ut saker som i dag finns i Boden
              till Arvidsjaur. Det finns redan finansierat.
            </seg>
            <seg n="d310ae0c">
              Dessutom skulle enligt förslaget från början, grundförslaget,
              Arvidsjaurs verksamhet flyttas in till Boden. Det finns också
              finansierat genom att det var det förslaget som låg i grunden.
              Jag är inte alls bekymrad över detta.
            </seg>
            <seg n="238dc2cb">
              Sedan tillkommer den civila verksamheten, som har en helt annan
              inriktning. Det är inte Försvarsmakten.
            </seg>
          </u>
          <note type="speaker" n="a8fa02af">
            Anf. 16 ESKIL ERLANDSSON (c) replik:
          </note>
          <u who="eskil_erlandsson_391bdb" xml:id="i-47a43f5acbeb5601-2" n="c3fae497">
            <seg n="db34fc1c">
              Herr talman! Jag börjar med den civila verksamheten. För att
              den ska få etableringsförutsättningar krävs väl några resurser
              också, som i sin tur tarvar någon typ av insats, pengar eller
              annat, från statens sida. Den är inte heller kvantifierad.
            </seg>
            <seg n="63149586">
              Nu verkar det på tidigare replikskiften som att Berit Jóhannesson
              hade svaren på alla de frågor som fördes fram, det vill säga att
              det kostar ingenting. Varför förnekades vi att få detta svar på
              pränt, så att vi hade kunnat komma tillbaka till kammaren med
              papperet i näven och säga att ni hade fel? Det kommer ni att få,
              Berit Jóhannesson. Ni kommer att få fel. Tro mig.
            </seg>
          </u>
          <note type="speaker" n="f7d6d52e">
            Anf. 17 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-6" n="fbbdf6cd">
            <seg n="ec803aee">
              Herr talman! Anser inte Eskil Erlandsson att man i de kommuner
              och på de orter där det försvinner militär verksamhet ska ha stöd?
            </seg>
            <seg n="4c1dfcc9">
              Om man inte tycker det kan man tycka att detta kostar pengar.
              Jag förutsätter, och det står i propositionen, att de orter som
              mister sin militära verksamhet också ska ha stöd. Det kostar naturligtvis
              pengar, men det är inte från Försvarsmaktens pengapåse som det
              här tas. Vi ska kompensera de orterna för den verksamhet som försvinner.
            </seg>
          </u>
          <note type="speaker" n="3e91a463">
            Anf. 18 TONE TINGSGÅRD (s):
          </note>
          <note n="a973146f">
            Herr talman! Låt mig börja med att yrka bifall till förslaget
            i betänkandet FöU5 och avslag på samtliga reservationer.
          </note>
          <u who="tone_tingsgard_1ae82c" xml:id="i-40b52579ccd1699f-0" n="1722d7be" prev="i-ab9e9fcd50eb956f-0">
            <seg n="374eed37">
              Vi hade en lång och delvis bra debatt i går. För min del vill
              jag tillägga följande.
            </seg>
            <seg n="fbea87bd">
              Med anledning av dagens utskottssammanträde begärde de borgerliga
              partierna att utskottet skulle inhämta ytterligare upplysningar
              i stor omfattning. Utskottet gjorde bedömningen att den begäran
              skulle fördröja ärendets behandling så att beslutet om betänkandet
              FöU5 skjuts upp till nästa år. Det var utskottets mening att ett
              sådant uppskov vore till men för både verksamheten och ekonomin
              i Försvarsmakten.
            </seg>
            <seg n="97ea0eeb">
              Det ville jag berätta för kammaren. Det var vad som hände i dag
              vid försvarsutskottets sammanträde.
            </seg>
          </u>
          <note n="a54ce108">
            I detta anförande instämde Karl Gustav Abramsson, Tomas Agenberg,
            Kerstin Andersson, Christina Axelsson, Mats Berglind, Britt Bohlin
            Olsson, Tomas Eneroth, Alf Eriksson, Matilda Ernkrans, Reynoldh
            Furustrand, Birgitta Gidblom, Agneta Gille, Marie Granlund, Carina
            Grönhagen, Billy Gustafsson, Michael Hagberg, Hans Hoff, Leif
            Jakobsson, Anita Johansson, Ann-Kristine Johansson, Lars Johansson,
            Peter Jonsson, Arne Kjörnsberg, Lennart Klockare, Britta Lejon,
            Åsa Lindestam, Sylvia Lindgren, Britt-Marie Lindkvist, Anne Ludvigsson,
            Carin Lundberg, Johan Löfstrand, Elisebeht Markström, Pia Nilsson,
            Marie Nordén, Kaj Nordquist, Carina Ohlsson, Ronny Olander, Fredrik
            Olovsson, Mariam Osman Sherifay, Veronica Palm, Göran Persson
            i Simrishamn, Helene Petersson, Marina Pettersson, Ola Rask, Christer
            Skoog, Berndt Sköldestig, Lilian Virgin och Maria Öberg (alla
            s).
          </note>
          <note type="speaker" n="f23e0534">
            Anf. 19 ALLAN WIDMAN (fp) replik:
          </note>
          <u who="allan_widman_6a403b" xml:id="i-7022f45e4e687cea-3" n="5f8696cc">
            <seg n="ed8ccb1d">
              Herr talman! Du sade inledningsvis, Tone, att det i dag av alliansen
              begärdes yttranden i stor omfattning i utskottet. Det är inte
              riktigt korrekt. Det begärdes ett yttrande från Försvarsmakten.
              Det är också det som står i den reservation som finns i det här
              betänkandet.
            </seg>
            <seg n="8fa2a736">
              Du sade i går att det skulle handla om övningsverksamhet, att
              förband från Boden skulle öva i Arvidsjaur från tid till annan.
              Jag vill fråga dig om du fortfarande är beredd att stå bakom den
              beskrivningen. Är det innebörden av det här förslaget att förband
              ska öva på annat ställe? Det är den ena frågan.
            </seg>
            <seg n="0eec13e8">
              Den andra frågan gäller en sak som du också sade i går. Du var
              väldigt tydlig, så jag ska läsa innantill ur protokollet: Jag
              vill vara väldigt tydlig med att vi inte bedriver regionalpolitik
              med militära medel. Då är min fråga: Av vilket skäl kommer det
              då att bedrivas militär verksamhet i Arvidsjaur framöver?
            </seg>
          </u>
          <note type="speaker" n="38484f80">
            Anf. 20 TONE TINGSGÅRD (s) replik:
          </note>
          <u who="tone_tingsgard_1ae82c" xml:id="i-32ced2bccff6eca7-0" n="1722d7be">
            <seg n="eba58ac3">
              Herr talman! Först en kort kommentar till din början: Det må
              vara utskottsmajoriteten förlåtet om vi möjligen inte uppfattade
              den goda viljan hos oppositionen när den begärde ytterligare information
              och gjorde den tolkning som utskottet hade rätt att göra.
            </seg>
            <seg n="2b048b25">
              För övrigt har jag inte så mycket att tillägga och inte heller
              att dra ifrån från gårdagens debatt.
            </seg>
          </u>
          <note type="speaker" n="0564b2e0">
            Anf. 21 ALLAN WIDMAN (fp) replik:
          </note>
          <u who="allan_widman_6a403b" xml:id="i-7022f45e4e687cea-4" n="5f8696cc">
            <seg n="7de5bdae">
              Herr talman! Men nu står jag ändå här, och förhoppningsvis är
              det en och annan som lyssnar och ställer frågor. Vilken omfattning
              kommer detta att ha? Vilken kostnadspåverkan blir det? Vad var
              skälen till detta? Om det var av militära skäl som man skulle
              flytta verksamhet tillbaka till Arvidsjaur är min fråga: Varför
              föreslog då inte arbetsgruppen AG GRO, som tittade på grundorganisationen,
              just det?
            </seg>
            <seg n="3fc558ad">
              Min slutsats är, som är uppenbar för alla: Det här är enkom av
              regionalpolitiska skäl, trots att du mycket tydligt har sagt att
              vi bedriver inte regionalpolitik med försvarsanslaget.
            </seg>
            <seg n="de994b58">
              När det gäller möjligheten att förstå vad som sades i försvarsutskottet
              i dag kan jag bara upplysa om att vi lämnade skriftligen fram
              reservationen innan utskottet justerade betänkandet. Mot den bakgrunden
              är jag inte beredd att acceptera ursäkten om att vi var svåra
              att förstå.
            </seg>
          </u>
          <note type="speaker" n="54b6be6b">
            Anf. 22 TONE TINGSGÅRD (s) replik:
          </note>
          <u who="tone_tingsgard_1ae82c" xml:id="i-32ced2bccff6eca7-1" n="1722d7be">
            <seg n="2e1b569c">
              Herr talman! Och jag är inte förvånad över det.
            </seg>
          </u>
          <note type="speaker" n="8a88b813">
            Anf. 23 OLA SUNDELL (m) replik:
          </note>
          <u who="ola_sundell_963beb" xml:id="i-8b44f80c2ae3bf3e-1" n="b1eaed2b">
            <seg n="96533a9d">
              Herr talman! Med tanke på det senaste replikskiftet vet jag inte
              om det är så stor mening att prata med vice ordföranden i utskottet.
              Det verkar vara en total vägran att svara på frågor om orsaken
              till att vi ställde denna begäran i utskottet en rimlig begäran,
              som kanske skulle ha inneburit en dags, två dagars eller kanske
              tre dagars tidsutdräkt innan vi fattat beslut.
            </seg>
            <seg n="513a9810">
              Är det 100 miljoner? Är det 50 miljoner? Är det inga miljoner?
              Det vet vi inte. Det var just den frågeställningen som vi ville
              ha svar på. Vilken omfattning är det?
            </seg>
            <seg n="537831f7">
              Vi kunde ha träffat Försvarsmakten i eftermiddag. Vi kunde ha
              justerat i morgon. Vi kunde ha beslutat på lördag, då vi ändå
              är kvar i kammaren.
            </seg>
            <seg n="ce14b2ce">
              Majoriteten i utskottet socialdemokrater, vänsterpartister och
              miljöpartister sade: Nej, det får ni inte. Det är till allvarligt
              men för någon. För vem?
            </seg>
          </u>
          <note type="speaker" n="247b486e">
            Anf. 24 TONE TINGSGÅRD (s) replik:
          </note>
          <u who="tone_tingsgard_1ae82c" xml:id="i-32ced2bccff6eca7-2" n="1722d7be">
            <seg n="74d0dff6">
              Herr talman! Det är minoritetens rätt att begära information.
              Det är majoritetens skyldighet att göra den bedömning som vi gjorde.
              Vi gjorde den bedömningen. Det kanske andas något lite misstro,
              men vi gjorde den bedömningen att det skulle betyda en betydande
              tidsutdräkt.
            </seg>
          </u>
          <note type="speaker" n="6c0c2ac6">
            Anf. 25 OLA SUNDELL (m) replik:
          </note>
          <u who="ola_sundell_963beb" xml:id="i-8b44f80c2ae3bf3e-2" n="b1eaed2b">
            <seg n="9da16059">
              Herr talman! Jag tycker inte att det vice ordföranden beskrev
              andas det. Det är maktfullkomlighet, maktarrogans, nonchalans.
              Det är inte bara mot oss som satt i utskottet vi är de folkvalda
              utan också mot väljarna som majoriteten har visat nonchalans och
              arrogans.
            </seg>
            <seg n="ebaeabc1">
              Det är inte många kronor det handlar om i de här sammanhangen.
              Är det 50 miljoner, är det 100 miljoner eller vad är det tal om?
              Vad vi självklart önskade oss, just baserat på respekten för våra
              väljare, var svar på frågan: Vad är det vi beslutar om, innehåll
              och så vidare? Ni förvägrade oss detta. Varför?
            </seg>
          </u>
          <note type="speaker" n="80c5a397">
            Anf. 26 TONE TINGSGÅRD (s) replik:
          </note>
          <u who="tone_tingsgard_1ae82c" xml:id="i-32ced2bccff6eca7-3" n="1722d7be">
            <seg n="82fd9199">
              Herr talman! Vi förde debatten i går, Ola Sundell. Jag har inte
              mycket att tillföra den debatten. Jag tycker att det är min sak
              att redogöra för vad utskottet tog ställning till i dag. Vi gjorde
              det av omsorg om verksamheten för att kunna komma till beslut
              i dag i denna väldigt viktiga fråga.
            </seg>
          </u>
          <note type="speaker" n="a84b403c">
            Anf. 27 ERLING WÄLIVAARA (kd) replik:
          </note>
          <u who="erling_walivaara_05b445" xml:id="i-6016e13552c66b3c-3" n="0225ed19">
            <seg n="24cbad0d">
              Herr talman! Jag ska inte ta upp frågan om vad allvarliga men
              innebär. Jag tycker att det är en kraftig överdrift.
            </seg>
            <seg n="cdd604ea">
              Jag vill tala om Arvidsjaurslösningen, som ni har kommit fram
              till tillsammans med Vänsterpartiet. Jag hörde Tone Tingsgård
              i en radiosändning i morse och hörde att det hela handlar om en
              tillfällig lösning. Jag skulle vilja fråga: Vad menade Tone Tingsgård
              med att det var en tillfällig lösning? Hur lång tidsrymd är en
              tillfällig lösning?
            </seg>
          </u>
          <note type="speaker" n="a255cfd2">
            Anf. 28 TONE TINGSGÅRD (s) replik:
          </note>
          <u who="tone_tingsgard_1ae82c" xml:id="i-32ced2bccff6eca7-4" n="1722d7be">
            <seg n="15f65331">
              Herr talman! Det finns en text i det betänkande som vi har framför
              oss som vi ska besluta om i dag. Där står det vad vi har kommit
              överens om. Erling Wälivaara vet väl att man inte ska tro på allting
              som man hör i radion eller läser i tidningarna.
            </seg>
          </u>
          <note type="speaker" n="8e60ccfa">
            Anf. 29 ERLING WÄLIVAARA (kd) replik:
          </note>
          <u who="erling_walivaara_05b445" xml:id="i-6016e13552c66b3c-4" n="0225ed19">
            <seg n="10fc114e">
              Herr talman! Nej, men det är svårt att låta bli att tro om man
              hör rösten själv som säger det.
            </seg>
            <seg n="354f5b35">
              När det gäller den här tillfälliga lösningen måste man i alla
              fall kunna säga hur lång tid det handlar om. Och när det gäller
              Arvidsjaurslösningen står det ingenting om att den är tillfällig.
              Däremot står det på ett annat ställe i propositionen att det ska
              vara tills vidare när det gäller exempelvis den subarktiska miljön
              och strid i bebyggelse. Men just i Arvidsjaurstexten, som vi fick
              i dag och som är tillagd, står det ingenting om en tillfällig
              lösning. Jag skulle fortfarande vilja ställa frågan: Hur länge?
              Hur lång är tidsrymden? Är den en dag, två dagar, två år, eller
              vad är den?
            </seg>
          </u>
          <note type="speaker" n="e1eb3ef8">
            Anf. 30 TONE TINGSGÅRD (s) replik:
          </note>
          <u who="tone_tingsgard_1ae82c" xml:id="i-32ced2bccff6eca7-5" n="1722d7be">
            <seg n="42227dca">
              Herr talman! Jag är glad åt att kunna konstatera att Erling Wälivaara
              har läst texten i betänkandet. Det var mer än vad man kunde tro
              i går av vissa inlägg i den debatten.
            </seg>
          </u>
          <note type="speaker" n="1a7446e0">
            Anf. 31 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-322790d1acdd9a6e-7" n="fbbdf6cd">
            <seg n="1aad4f9e">
              Herr talman! Repliken avser Tone Tingsgård, men jag ska inte
              gå i polemik med henne. Jag ska bara yrka bifall till våra reservationer
              4, 8 och 10. Jag uppfattade det som att det jag yrkade bifall
              till i går gällde i dag, men så är det inte. Så jag yrkar bara
              bifall till det här.
            </seg>
          </u>
          <note type="speaker" n="d40cb2aa">
            Anf. 32 LARS ÅNGSTRÖM (mp):
          </note>
          <u who="lars_angstrom_56ae08" xml:id="i-a6db8ea5d08f85b0-0" n="3c32d662">
            <seg n="4862be81">
              Herr talman! Ledamöter! Åhörare! Protokolläsare! Vid varje beslut
              om nedläggning av regementen har vi också fört diskussioner om
              att ersätta den sysselsättning som går förlorad på olika orter.
              Det är i sig en väldigt positiv utveckling att vi kan avveckla
              militär verksamhet på grund av en fredligare omvärld, men det
              drabbar också människor. Och när det gäller Arvidsjaur har vi
              ett särfall därför att K 4 placerades en gång i Arvidsjaur som
              just en arbetsmarknadspolitisk åtgärd för att skapa sysselsättning.
              Därför har staten ett särskilt ansvar för just Arvidsjaur.
            </seg>
            <seg n="5e0b3242">
              Att använda militära resurser som arbetsmarknadspolitiska medel
              är ett ganska dyrt sätt att skapa sysselsättning. Det är mycket
              pengar och förhållandevis få jobb. Tidigare när man inrättade
              K 4 hade vi en stabil världssituation, och det var ett stabilt
              sätt att skapa sysselsättning. I dag är situationen annorlunda.
              Det är betydligt osäkrare att skapa sysselsättning med försvarsresurser
              och försvarsanläggningar som är helt omvärldsberoende det är på
              ett helt annat sätt än för 25 år sedan. Därför hade vi i Miljöpartiet
              helst sett att vi hade flyttat en statlig myndighet till Arvidsjaur
              och på det sättet skapat en stabil civil sysselsättning som ersättning
              för de jobb som går förlorade när man lägger ned K 4. Men vi har
              accepterat en kompromiss som möjliggör ett fortsatt militärt utnyttjande
              av befintliga resurser i Arvidsjaur, och vi förutsätter att Försvarsmakten
              själv är kapabel att dimensionera verksamheten efter given ram.
            </seg>
            <seg n="12e04b31">
              Den kommersiella civila delen har en klart intressant utvecklingspotential.
              Ambitionen är hög när det gäller att skapa sysselsättning, och
              det är viktigt för Arvidsjaur att man skapar och får sysselsättning
              som motsvarar den som går förlorad. Vi har en helt annan situation
              i Arvidsjaur än någon annanstans i landet, och vi har som riksdag
              ett helt annat ansvar för situationen i Arvidsjaur än någon annanstans
              i landet. Jag vill dock understryka att Arvidsjaurs särställning
              inte innebär att vi inte tar vårt ansvar även för andra utsatta
              orter. Det är en självklarhet att vi tar ansvaret också för Östersund
              och Kristinehamn och Visby såsom varandes de mest utsatta orterna
              i Sverige när det gäller konsekvensen av det försvarsbeslut som
              vi kommer att fatta.
            </seg>
            <seg n="7600a175">
              Avslutningsvis, herr talman, vill jag bara delge en reflexion
              när vi diskuterar sysselsättning och ersättning. När det gäller
              den kvinnodominerade offentliga sektorn och samhället tvingas
              skära ned diskuteras aldrig ersättningsjobb. Men när det gäller
              den mansdominerade delen av den offentliga sektorn ska samhället
              med någon sorts automatik gå in och garantera sysselsättning för
              dessa män. Vi bör kanske reflektera över det här könsperspektivet.
              Är det så här vi verkligen vill ha det? Borde vi inte se detta
              utifrån ett behovsperspektiv snarare än att det ska vara för män
              men inte för kvinnor. Med de orden vill jag yrka bifall till förslaget
              i utskottets betänkande.
            </seg>
          </u>
          <note n="9948c941">
            I detta anförande instämde Peter Eriksson, Barbro Feltzing, Lotta
            Hedström och Mikael Johansson (alla mp).
          </note>
          <note type="speaker" n="1936ffe6">
            Anf. 33 HÅKAN LARSSON (c):
          </note>
          <u who="hakan_larsson_c0f261" xml:id="i-5c729e3036dac247-0" n="b68d6c10">
            <seg n="c8deca84">
              Herr talman! I gårdagens debatt lyfte jag särskilt fram det slöseri
              som förslaget om att avveckla Arméns tekniska skola i Östersund
              för att i stället bygga upp ungefär samma verksamhet i Halmstad
              innebär. Gjorda miljardinvesteringar kastas i sjön, och nya investeringar
              i samma storleksordning krävs om man vill uppnå samma kvalitativa
              verksamhet i Halmstad.
            </seg>
            <seg n="b46153ea">
              Motivet för att flytta verksamheten till Halmstad är att där
              finns luftvärnsregementet Lv 6. I dag har jag fått tillgång till
              ett material från det militära Högkvarteret där ÖB i praktiken
              förutskickar att alla investeringar i luftvärnet kommer att stoppas.
              Det gäller exempelvis det planerade robotsystemet 23, som inte
              ska utvecklas. Detta tyder i praktiken på en kommande nedläggning
              även av Lv 6, särskilt som överbefälhavaren skriver att det är
              aktuellt att ytterligare minska antalet grundorganisationsplattformar.
            </seg>
            <seg n="4d56c9ab">
              Ett annat förslag som diskuteras i Högkvarteret är en nedläggning
              av ytterligare en militärhögskola utöver Östersund. Då handlar
              det alltså om Karlberg eller Halmstad. Det skulle inte förvåna
              mig i varje fall om det är Halmstad som i så fall försvinner.
              Det sitter mycket nostalgi i Karlbergs slottsmurar.
            </seg>
            <seg n="72be248b">
              Detta visar i blixtbelysning hur ogenomtänkt och kortsiktigt
              det är att lägga ned en väl fungerande anläggning som ATS och
              övriga militära skolor i Östersund för att i stället bygga upp
              den i Halmstad där övrig militär verksamhet med viss sannolikhet
              också kommer att avvecklas. Man skrotar en anläggning där skattebetalarna
              har investerat miljardbelopp för att i stället använda nya skattepengar
              i miljardklassen för att bygga upp samma verksamhet på annat håll
              i landet. För detta finns inga sakliga motiv. Att flytta en verksamhet
              från en ort med motivet att där inte finns någon annan militär
              verksamhet till en annan ort där den militära verksamhet som finns
              är på väg att avvecklas är oansvarigt och ogenomtänkt och tyder
              på ekonomisk oansvarighet.
            </seg>
            <seg n="48846e9b">
              Det är uppseendeväckande att regeringen och de som nu är beredda
              att rösta för propositionen tänker slänga dessa miljardbelopp
              i sjön genom den flyttkarusell som föreslås. Med öppna ögon tänker
              ni lägga ned väl fungerande verksamhet och i stället bygga upp
              en annan verksamhet som ersättning. Sedan påstår man att detta
              försvarsbeslut går ut på att spara pengar. Ingen granskning har
              gjorts av vad den här flyttkarusellen egentligen kostar. Det borde
              ha varit en självklarhet att göra inför ett sådant här viktigt
              beslut i denna kammare.
            </seg>
            <seg n="115d096e">
              Jag vill också göra en reflexion, som Lars Ångström gjorde förut.
              Det gäller Miljöpartiet. Jag är väldigt bekymrad över Miljöpartiets
              agerande.
            </seg>
            <seg n="fc33ef7a">
              I vanliga fall brukar Miljöpartiet hävda att man väger in miljöskäl
              och att man ser till miljön i första hand när man går till beslut
              i politiska frågor. Detta gäller uppenbarligen inte försvaret.
            </seg>
            <seg n="0953af3d">
              De förband som har miljögodkända övnings- och skjutfält vill
              ni lägga ned, medan förband som inte har miljötillstånd, eller
              där tillstånden är överklagade, prioriteras.
            </seg>
            <seg n="85d54ba6">
              Jag hoppas fortfarande att riksdagens ledamöter kan inse hur
              ogenomtänkt regeringens proposition är. Underlaget är inte kvalitetssäkrat.
              Vi behöver ett nytt genomarbetat, korrekt remissbehandlat förslag
              för att kunna ta ställning till ett bra försvarsbeslut för Sveriges
              framtid. Därför yrkar jag bifall till reservation nr 9.
            </seg>
          </u>
          <note type="speaker" n="7edfffec">
            Anf. 34 LARS ÅNGSTRÖM (mp) replik:
          </note>
          <u who="lars_angstrom_56ae08" xml:id="i-a6db8ea5d08f85b0-1" n="3c32d662">
            <seg n="b27b416b">
              Herr talman! Håkan Larsson behöver nog inte bekymra sig över
              miljöprövningarna och de miljöhänsyn som tas. Det var Miljöpartiet
              som agerade för att Försvarsmakten skulle ha en miljöpolicy och
              ta miljöhänsyn, vilket man inte gjorde tidigare.
            </seg>
            <seg n="b6559545">
              Det är självklart att alla de verksamheter som i dag är miljöprövade
              och som läggs ned också läggs ned. Det är lika självklart att
              där man ännu inte har verksamhet och dit man ska flytta verksamhet
              har man inte hunnit få någon miljöprövning gjord eftersom det
              inte finns någon verksamhet.
            </seg>
            <seg n="12909176">
              Den översyn som har skett inom Försvarsmaktens högkvarter visar
              att de stora flyttningar som görs inte kommer att innebära några
              problem med att få miljötillstånd för verksamheten.
            </seg>
          </u>
          <note type="speaker" n="5f589dcf">
            Anf. 35 HÅKAN LARSSON (c) replik:
          </note>
          <u who="hakan_larsson_c0f261" xml:id="i-5c729e3036dac247-1" n="b68d6c10">
            <seg n="cdba9e32">
              Herr talman! Jag har lagt märke till att i den här debatten har
              Lars Ångström aldrig nämnt miljöfrågan. Du har varit oerhört entusiastisk
              över den här propositionen. Du har varit mer förespråkare och
              mer entusiastisk för den än regeringen själv, men miljön har du
              inte nämnt.
            </seg>
            <seg n="ea82d371">
              När det gäller de förband som blir kvar kan man läsa innantill
              och se att det antingen inte finns miljötillstånd eller också
              är de överprövade. Kommunerna vill att man ska minska verksamheten.
              Det finns till och med kommuner som vill ha bort skjutfälten.
            </seg>
            <seg n="4980813e">
              När det gäller de förband som läggs ned finns det gott om plats.
              Det finns utrymme för att slippa kollisioner med det civila samhället,
              och de är miljöprövade och miljögodkända. Jag tycker att miljön
              måste sättas i första hand också när man tar beslut i försvarsfrågor.
            </seg>
            <seg n="1435587e">
              Varför har du aldrig nämnt miljön i den här debatten förut?
            </seg>
          </u>
          <note type="speaker" n="6928dc9c">
            Anf. 36 LARS ÅNGSTRÖM (mp) replik:
          </note>
          <u who="lars_angstrom_56ae08" xml:id="i-a6db8ea5d08f85b0-2" n="3c32d662">
            <seg n="90e79250">
              Herr talman! Det är oerhört positivt att Centern numera understryker
              vikten av miljöhänsyn även inom den militära verksamheten. Jag
              välkomnar det. Att jag inte har nämnt det i den här debatten beror
              på att det inte utgör något stort problem. Försvarsmakten tar
              i dag hänsyn. Man begär miljötillstånd för sin verksamhet och
              har också sådana tillstånd.
            </seg>
            <seg n="0a81e7b1">
              De förband som nu kommer att flyttas till andra orter kommer
              självklart att söka miljöprövning i den ordning som krävs.
            </seg>
            <seg n="ae156798">
              Den bild jag har fått från Försvarsmaktens högkvarter är att
              det inte kommer att utgöra några problem. Håkan Larsson kan lita
              på att vi i Miljöpartiet kommer att se till att det inte heller
              blir några problem utan att man skaffar de tillstånd som behövs.
            </seg>
            <seg n="30e302a9">
              Det är väl självklart att vi är entusiastiska inför den här försvarspropositionen
              där vi själva har deltagit i förhandlingarna. Den innebär en dramatisk
              förändring av svensk försvarspolitik. För första gången avvecklar
              vi invasionsförsvaret och fördubblar vår ambitionsnivå på internationella
              fredsfrämjande insatser.
            </seg>
            <seg n="bd413a30">
              Det är precis den politik Miljöpartiet har fört här i riksdagen
              sedan 90-talets mitt som vi i dag får en acceptans för och som
              till och med Centerpartiet i sak håller med om.
            </seg>
            <seg n="cef26d5a">
              Det är klart att vi är entusiastiska. Vem skulle inte vara det
              när man får igenom sin politik? Det är en positiv utveckling vi
              nu ser. Till skillnad från de uppgörelser som Centern har bidragit
              till, som har låst fast miljardbelopp och undanhållit resurser
              från andra behov i samhället, börjar vi med det här försvarsbeslutet
              äntligen minska militärutgifterna. Det är 5 miljarder under de
              närmaste åren. Det är resurser som kan användas inom skola, vård,
              utbildning, kriminalvård där vi i Sveriges riksdag finner det
              angeläget att satsa pengar.
            </seg>
            <seg n="be3b2df1">
              Det är väl självklart att vi tycker att det är mycket positivt
              och att vi är entusiastiska inför den utvecklingen. Jag hoppas
              att Håkan Larsson kan dela glädjen över den proposition som nu
              ligger och den inriktning som försvarspolitiken nu tar.
            </seg>
          </u>
          <note type="speaker" n="5e744e83">
            Anf. 37 HÅKAN LARSSON (c) replik:
          </note>
          <u who="hakan_larsson_c0f261" xml:id="i-5c729e3036dac247-2" n="b68d6c10">
            <seg n="88e26848">
              Herr talman! Den glädjen delar jag tyvärr inte eftersom underlaget
              är undermåligt. Det har Lars Ångström medverkat till. Man medverkar
              till en flyttkarusell som kostar miljarder, vilket jag berättade
              från talarstolen. Det har inte Lars Ångström reagerat emot. Det
              är ett oerhört slöseri.
            </seg>
            <seg n="d601c906">
              Man har inte diskuterat miljöfrågorna. Det kommer nu att det
              ska bli miljösäkrat framöver. Faktum är att det är vid de förband
              som man föreslår ska vara kvar som problemen finns. Man har inte
              vägt in detta i försvarsbeslutet.
            </seg>
            <seg n="41c7e554">
              Dessutom koncentrerar man den militära verksamheten till södra
              Sverige, till befolkningstäta områden. Man lämnar halva landet
              utan militär verksamhet. Det finns ingenting att känna entusiasm
              över. Att man beter sig på det här sättet kommer att skada försvarsviljan
              och påverka vår framtid väldigt mycket.
            </seg>
            <seg n="e9da10f7">
              Det är uppenbarligen Lars Ångström och Miljöpartiet som har haft
              ett stort inflytande över det, om man ska tro honom själv.
            </seg>
          </u>
          <note type="speaker" n="b56b776c">
            Anf. 38 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-dbf338352dfbf1c7-0" n="dca55589">
            <seg n="e0b7e50a">
              Herr talman! Jag hade inte tänkt gå upp ytterligare i den här
              frågan eftersom jag gång på gång i olika sammanhang har haft möjlighet
              att påpeka att underlaget är undermåligt och att det finns saklig
              grund för att säga det.
            </seg>
            <seg n="37a81aad">
              Men under dagen har det dykt upp fakta och vi har nu papper från
              militärhögkvarteret på att det vi länge har anat stämmer. Vi har
              nu svart på vitt på att förutsättningarna för det här beslutet
              kommer att falla redan inom några månader. Det är ett exempel
              som Håkan Larsson tar upp.
            </seg>
            <seg n="c5d4d92f">
              Om vi tar det här beslutet i dag drar man i gång en flytt av
              Arméns tekniska skola, Militärhögskolan, till annan ort. Motivet
              till att göra den flyttningen är att man ska ha koppling till
              den militära verksamhet som finns på den nya orten. På papperet
              från militära högkvarteret skissar man på att lägga ned verksamheten
              på den nya orten.
            </seg>
            <seg n="82f51e43">
              Detta är inte rimligt. Det som sker gagnar inte tilliten till
              det politiska systemet. Som jag sade i går har vi allt att vinna
              på en fortsatt utredning, på att vi tar ett helhetsgrepp och fattar
              ett beslut som är långsiktigt och rimligt.
            </seg>
            <seg n="355e2044">
              Därför kommer jag att rösta på reservation 9 när vi går till
              votering.
            </seg>
          </u>
          <note n="b628b1b0">
            I detta anförande instämde Peter Pedersen (v).
          </note>
          <note type="speaker" n="ef7f606e">
            Anf. 39 ALLAN WIDMAN (fp):
          </note>
          <note n="66356bc6">
            Herr talman! Jag yrkar bifall till reservation 3.
          </note>
          <note n="5d215fd0">
            Överläggningen var härmed avslutad.
          </note>
          <note n="146aea6d">
            3 § Statsbudget för 2005
          </note>
          <note n="a4dc7fee">
            Föredrogs
          </note>
          <note n="68723e6c">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="65f69064">
            Förste vice talmannen konstaterade att ingen talare var anmäld.
          </note>
          <note n="4d7c19d5">
            4 § Beslut om ärenden som slutdebatterats vid dagens sammanträde
          </note>
          <note n="9b3886fc">
            Punkt 1
          </note>
          <note n="0d888601">
            Punkt 4
          </note>
          <note n="92e2ab43">
            Punkt 9
          </note>
          <note n="6f881b0f">
            Punkt 14
          </note>
          <note n="31a776e3">
            Punkt 22
          </note>
          <note n="8e4cdafc">
            Punkt 24
          </note>
          <note n="6a8ee992">
            Övriga punkter
          </note>
          <note n="e87b6e6d">
            5 § Kammaren åtskildes kl. 17.22.
          </note>
          <note n="f26e92dd">
            Förhandlingarna leddes av förste vice talmannen.
          </note>
          <note n="b44779b4">
            /Monica Gustafson
          </note>
        </div>
      </body>
    </text>
  </TEI>
</teiCorpus>
