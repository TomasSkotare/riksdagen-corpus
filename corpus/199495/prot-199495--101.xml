<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--101</head>
          <docDate when="1994">1994</docDate>
        </div>
      </front>
      <body>
        <div>
          <note n="16c5ab0f">
            Det justerade protokollet beräknas utkomma om 3 veckor
          </note>
          <note n="a71b2526">
            -------------------------------------------------------------------------
          </note>
          <note n="b9d84885">
            1 § Justering av protokoll
          </note>
          <note n="cf0fd1a0">
            Justerades protokollet för den 3 maj.
          </note>
          <note n="3d7895b3">
            2 § Meddelande om val av en riksdagens ombudsman
          </note>
          <note n="f0a21e56">
            Talmannen meddelade att val av en riksdagens ombudsman (chefsjustitieombudsman)
            skulle ske vid morgondagens sammanträde.
          </note>
          <note n="3b62671f">
            3 § Meddelande om svar på interpellation
          </note>
          <note n="906dc8bd">
            Till riksdagen hade inkommit följande skrivelse:
          </note>
          <note n="04cf9fee">
            Interpellation 1994/95:121
          </note>
          <note n="2b1182c9">
            Till riksdagen
          </note>
          <note n="4e71a35b">
            Beträffande interpellation 1994/95:121 av Ragnhild Pohanka om
            rotsnurr meddelas att eftersom ytterligare en interpellation ställts
            i samma fråga
          </note>
          <note n="2b71b1f5">
            (1994/95:97) kommer båda att besvaras i ett sammanhang måndagen
            den 29 maj 1995.
          </note>
          <note n="71f4fffa">
            Stockholm den 3 maj 1995
          </note>
          <note n="30d60ddc">
            Sten Heckscher
          </note>
          <note n="6527fe0c">
            4 § Svar på fråga 1994/95:474 om Vinter-OS i
          </note>
          <note n="b2f02dc0">
            Sverige
          </note>
          <note n="cc08c257">
            Anf. 1 Statsminister INGVAR
          </note>
          <note n="8b7c9e33">
            CARLSSON (s)
          </note>
          <note n="8c432a9e">
            Fru talman! Ola Sundell har frågat mig vilka insatser jag är
            beredd att vidta för att Östersund och Sverige skall få den internationella
            olympiska kommitténs förtroende att arrangera de olympiska vinterspelen
            år
          </note>
          <note n="b225e391">
            2002.
          </note>
          <note n="59a418da">
            Sveriges regering står bakom Östersunds ansökan att i samarbete
            med Åre arrangera de olympiska vinterspelen år 2002. Det bör ankomma
            i första hand på kampanjkommittén i Östersund att avgöra på vilket
            sätt jag och regeringen i övrigt kan bidra i kampanjen.
          </note>
          <note n="a4b352a1">
            Regeringen fäster stort hopp om att Östersund skall få spelen,
            och civilministern har därför redan nu påbörjat planeringen för
            hur den av staten utställda garantin skall följas upp.
          </note>
          <note n="46d05e0d">
            Jag har som statsminister nu liksom i tidigare sammanhang uttryckt
            mitt och socialdemokratiska regeringars stöd för att Sverige skall
            ges förtroendet att arrangera olympiska spel. Jag har också beslutat
            att på kampanjkommitténs inbjudan delta i slutpresentationen av
            Östersunds kandidatur vid den internationella olympiska kommitténs
            omröstning i Budapest den 16 juni i år.
          </note>
          <note n="9b8e3180">
            Anf. 2 OLA SUNDELL (m)
          </note>
          <note n="7f2ea1fa">
            Fru talman! Jag vill börja med att tacka för svaret från statsministern
            och regeringen. Jag tycker att det är ett bra svar, som visar
            på ett idrottsligt engagemang och en tilltro till Östersund som
            kandidat för de olympiska vinterspelen 2002.
          </note>
          <note n="beda6d42">
            Anledningen till att jag har ställt frågan är att jag inte har
            uppfattat kampanjen som en direkt nationell angelägenhet. Svaret
            från statsministern ger ett uttryckligt stöd för kandidaturen.
            Med anledning av statsministerns idrottsliga engagemang och det
            svar som han har gett uppfattar jag det så att regeringen stöder
            den här kandidaturen.
          </note>
          <note n="8df23ab0">
            Överläggningen var härmed avslutad.
          </note>
          <note n="6b88e237">
            5 § Svar på fråga 1994/95:455 om kosmetikatest
          </note>
          <note n="48b48a64">
            Anf. 3 Socialminister INGELA
          </note>
          <note n="d380090d">
            THALÉN (s)
          </note>
          <note n="d7e81dba">
            Fru talman! Birgitta Gidblom har frågat jordbruksministern på
            vilket sätt regeringen kommer att agera för att motarbeta den
            tolkning av kosmetikadirektivet som Europeiska kommissionens konsumentpolitiska
            serviceorgan (CPS) gör. Arbetet inom regeringen är så fördelat
            att det är jag som skall svara på frågan.
          </note>
          <note n="ecf3121a">
            Enligt Birgitta Gidblom tolkar CPS kosmetikadirektivet så att
            man anser att förbudet inte gäller test av färdiga produkter.
          </note>
          <note n="8be3be4b">
            Redan i förhandlingarna om ett EES-avtal och därefter om medlemskap
            i EU har Sverige ställt sig bakom de ändringar i kosmetikadirektivet
          </note>
          <note n="3a613e2f">
            (93/35/EEG) som innebär att det efter den 1 januari
          </note>
          <note n="f5f5035c">
            1998 blir förbjudet att inom den europeiska gemenskapen marknadsföra
            kosmetiska produkter om de innehåller beståndsdelar eller kombinationer
            av beståndsdelar som testats på djur. Fram till detta datum skall
            kommissionen varje år i en rapport till Europeiska parlamentet
            och rådet redogöra för hur utvecklingen av alternativa metoder
            där djur inte är inbegripna framskrider. Rapporten skall också
            innehålla en redogörelse för hur många djurförsök som utförts
            när det gäller produkter där detta ännu sker. Endast om utvecklingen
            av alternativa metoder inte kommit så långt att alternativa metoder
            står till buds skall fristen för test på levande djur förlängas.
          </note>
          <note n="0b04b917">
            Sverige deltar genom experter från Läkemedelsverket i arbetsgrupper
            och kommittéer inom EU
          </note>
          <note n="8da81446">
            där frågor kring förbudet mot djurförsök diskuteras.
          </note>
          <note n="7b8b2487">
            Arbetet med att ersätta djurtest fortskrider genom ett samarbete
            mellan den vetenskapliga kommittén för kosmetologi och ett europeiskt
            institut som har till uppgift att bedöma om alternativa metoder
            är tillräckligt säkra. Vi stöder detta arbete från svensk sida
            på olika sätt.
          </note>
          <note n="6a02afa1">
            Några riktlinjer från kommissionen om hur direktivet om förbud
            mot djurtest skall tillämpas när det träder i kraft den 1 januari
            1998 finns inte, enligt uppgift från kommissionen. Frågan har
            heller inte väckts i den vetenskapliga kommittén.
          </note>
          <note n="2ec6ee0f">
            Regeringens avsikt är att införa förbudet i svensk lagstiftning
            så att det är tillämpligt senast den 1 januari 1998.
          </note>
          <note n="43be75e1">
            Anf. 4 BIRGITTA GIDBLOM (s)
          </note>
          <note n="4adfb45e">
            Frun talman! Jag får tacka socialministern för svaret, som ju
            var positivt.
          </note>
          <note n="6ceb6960">
            Att jag ställde den här frågan beror på mitt stora intresse för
            djurskyddsfrågor och på att jag anser det vara mycket omoraliskt
            att testa kosmetika på djur.
          </note>
          <note n="d712e931">
            Plågsamma djurtest som ger upphov till förgiftningar, sår, bölder
            och sönderfrätta ögon innebär övergrepp mot levande och kännande
            varelser som vi måste sätta stopp för. Därför blev jag glad när
            riksdagen beslutade om förbud mot kosmetikatest och att kosmetika
            och hudvårdsartiklar skall märkas med uppgift om huruvida de testats
            på djur eller ej.
          </note>
          <note n="6df18017">
            Tyvärr hände det ingenting då, och ett svenskt ensidigt förbud
            skulle ju endast ha ett begränsat värde eftersom kosmetikatest
            på djur inte förekommer i
          </note>
          <note n="e39ab108">
            Sverige. Av de produkter av detta slag som säljs i
          </note>
          <note n="04a4f36b">
            Sverige är 75-80 % importerade, vilket innebär att de tillverkas
            och testas i andra länder. Även en del svenska företag testar
            utomlands. Plågan för djuren blir ju inte mindre av att testen
            utförs i annat land. Det var därför tillfredsställande att EU
            förbjöd djurtest, trots att det var ett urvattnat beslut: Djurtest
            skulle förbjudas men bara om det fanns alternativa testmetoder.
          </note>
          <note n="53b1f2dc">
            När jag nu fick uppgiften, som tydligen inte stämmer, att EU-kommissionen
            inte verkar ha något intresse av att genomföra beslutet blev jag
            bestört och besviken. Att Sverige enligt uppgift inte hade någon
            avvikande åsikt gjorde mig ännu mer besviken. Svaret från socialministern
            har dock lugnat mig. Men när det i svaret sägs angående alternativa
            metoder att "om utvecklingen av alternativa metoder inte kommit
            så långt att alternativa metoder står till buds skall fristen
            för test på levande djur förlängas", då vill jag framhålla att
            jag anser att det är lika omoraliskt att testa kosmetika på djur
            vare sig det finns alternativ eller ej.
          </note>
          <note n="cf37d14f">
            Anf. 5 Socialminister INGELA
          </note>
          <note n="d380090d">
            THALÉN (s)
          </note>
          <note n="693b1127">
            Fru talman! Jag blev också orolig när jag fick frågan av Birgitta
            Gidblom. Vi följer ju den här frågan väldigt noga och har ett
            starkt intresse från svensk sida att frågan utvecklas åt rätt
            håll.
          </note>
          <note n="a86a30cb">
            Jag har kontrollerat genom vår representant i den vetenskapliga
            kommittén att frågan inte har varit uppe för diskussion, vilket
            framgår av mitt första svar.
          </note>
          <note n="2e0a472c">
            Under alla omständigheter kommer frågan upp senast
          </note>
          <note n="4796aa00">
            1997 eftersom det är då man skall behandla det ställningstagande
            som skall styra de slutliga direktiv som skall gälla inför den
            1 januari 1998. Vi har alltså tid på oss att följa upp frågan,
            påverka den så att man får bra test som alternativ, men också
            att reagera i tid innan det blir något ställningstagande inför
            några förändringar.
          </note>
          <note n="85e67aa9">
            Anf. 6 BIRGITTA GIDBLOM (s)
          </note>
          <note n="4748f7b5">
            Fru talman! Jag tror inte att vi har delade meningar i den här
            frågan. Jag kommer givetvis också att fortsätta följa den. Jag
            tackar för svaret.
          </note>
          <note n="8df23ab0">
            Överläggningen var härmed avslutad.
          </note>
          <note n="49ad1f36">
            6 § Svar på fråga 1994/95:457 om AT-tjänster i läkarutbildningen
          </note>
          <note n="7288f91a">
            Anf. 7 Socialminister INGELA
          </note>
          <note n="d380090d">
            THALÉN (s)
          </note>
          <note n="0e01be53">
            Fru talman! Margitta Edgren har frågat utbildningsministern vilka
            åtgärder regeringen avser att vidta för att antalet AT-tjänster
            skall motsvara antalet nyexaminerade på läkarlinjen. Arbetet inom
            regeringen är så fördelat att det är jag som skall besvara frågan.
          </note>
          <note n="a8e001d8">
            För att få legitimation som läkare krävs att den examinerade
            läkaren efter fem och ett halvt års grundutbildning på läkarlinjen
            fullgör 21 månaders allmäntjänstgöring, s.k. AT-tjänstgöring.
            Allmäntjänstgöringen skall i princip fullgöras som underläkare
            med handledning inom ett antal olika verksamhetsområden i s.k.
            block som anordnas av sjukvårdshuvudmännen. Allmäntjänstgöringen
            avslutas med ett kunskapsprov som utbildningshuvudmännen ansvarar
            för. Först efter legitimation har läkaren en oinskränkt rätt att
            utöva läkaryrket.
          </note>
          <note n="43e5a236">
            En arbetsgrupp med företrädare för bl.a. Socialdepartementet
            och Utbildningsdepartementet, sjukvårdsoch utbildningshuvudmännen
            samt läkarkåren har i departementspromemorian Den framtida efterfrågan
            på läkare m.m. (Ds 1994:57) bl.a. föreslagit förändringar i organisationen
            av den del av läkarutbildningen som leder fram till legitimation.
            Bakgrunden till arbetsgruppens uppdrag var just det som Margitta
          </note>
          <note n="ecdb5c34">
            Edgren tar upp i sin fråga, dvs. de ökande svårigheterna för
            sjukvårdshuvudmännen att erbjuda ett tillräckligt antal AT-block
            i relation till antalet nyutexaminerade.
          </note>
          <note n="987b984a">
            Arbetsgruppens förslag innebär att grundutbildningen förlängs
            med sex månader medan allmäntjänstgöringen kortas i motsvarande
            mån för att omfatta 15 månader. Innehållet i tjänstgöringen föreslås
            också förändras något. På så sätt skulle enligt gruppens bedömning
            i princip samtliga läkare som önskar fullgöra allmäntjänstgöring
            kunna erbjudas denna möjlighet.
          </note>
          <note n="cead4237">
            Departementspromemorian har remissbehandlats och bereds nu i
            regeringskansliet.
          </note>
          <note n="4dd0dfda">
            Jag skall givetvis inte här och nu föregripa resultatet av pågående
            beredning men vill för Margitta Edgren redovisa min principiella
            uppfattning i frågan.
          </note>
          <note n="78a1af35">
            Studerande som påbörjar en lång, yrkesinriktad utbildning måste
            självklart ges garantier för att det finns praktiska möjligheter
            att uppfylla de formella krav som statsmakterna uppställer som
            villkor för att utöva yrket. Det är också regeringens avsikt att
            ett förslag med denna inriktning skall kunna läggas fram för riksdagen
            under hösten.
          </note>
          <note n="75c6e7a5">
            Anf. 8 MARGITTA EDGREN (fp)
          </note>
          <note n="d6d40f98">
            Fru talman! Jag tackar så mycket för svaret. Jag delar den avslutande
            principiella uppfattningen.
          </note>
          <note n="e6bf027e">
            Att jag ställde frågan beror på att det när det gäller tandläkarstuderande
            just nu pågår en process i samhället som inte har samma slutsats.
          </note>
          <note n="44053b93">
            Jag skulle vilja peka på några saker som gäller arbetsgruppens
            förslag.
          </note>
          <note n="75b10f39">
            För det första: Vilka garantier har man för att landstingen inte
            fortsätter att minska antalet AT-block när man nu genomför förändringen
            som innebär att man minskar tjänstgöringen från 21 till 15 månader?
          </note>
          <note n="dbdfb42a">
            Svårigheterna för huvudmännen framöver blir ju faktiskt inte
            mindre.
          </note>
          <note n="837bb736">
            För det andra: Om man nu minskar AT-
          </note>
          <note n="07e2a0ac">
            tjänstgöringen så betyder det att de legitimerade läkarna så
            att säga inte blir kompetenta Europaläkare.
          </note>
          <note n="55f0f88d">
            Hur går det ihop med vårt Europasamarbete och den internationella
            gångbarhet som vi i andra fall faktiskt berömmer oss för att vilja
            hålla levande?
          </note>
          <note n="d8018380">
            För det tredje: Det finns ju faktiskt prognoser som visar att
            vi för närvarande har en aning för högt intag.
          </note>
          <note n="f7f1ea21">
            Har ni någonsin i arbetsgruppen diskuterat att sänka taket för
            antalet platser för medicinstuderande för att på så vi komma undan
            en del av svårigheterna?
          </note>
          <note n="e6075445">
            Anf. 9 Socialminister INGELA
          </note>
          <note n="d380090d">
            THALÉN (s)
          </note>
          <note n="69c2872e">
            Fru talman! Margitta Edgren frågade vilka garantier man har för
            att landstingen inte drar ner ännu mer.
          </note>
          <note n="3b751a23">
            Garantierna får bedömas ligga i landstings- och sjukvårdshuvudmännens
            långsiktiga ansvar för en fungerande tillgång till specialister
            inom hälso- och sjukvård. I perspektivet 10-15 år framöver kommer
            man att behöva välutbildade läkare, precis som man behöver dem
            i dag.
          </note>
          <note n="4856ac8b">
            Det är alldeles riktigt att det är problem när det gäller både
            ST-läkarna och AT-tjänstgöringen. För inte så länge sedan påpekades
            också när det gäller vikariatsfrågorna att landstingen inte tillräckligt
            tar till vara de läkare som finns. Det gäller naturligtvis för
            landstingen att nu göra ordentliga bedömningar så att
          </note>
          <note n="188fee97">
            AT-tjänstgöring kan erbjudas.
          </note>
          <note n="f3e1e24a">
            I den beredning som pågår ingår självfallet diskussioner med
            landstingen och sjukvårdshuvudmännen för att vi skall göra en
            gemensam bedömning och gemensamma åtaganden så att detta skall
            kunna fungera framöver. I beredningen ingår också att bedöma hur
            man skall väga av detta med Europakompetensen, som Margitta Edgren
            tar upp.
          </note>
          <note n="df53721e">
            Frågan om huruvida gruppen lade fram förslag om att minska intaget
            vill jag säga att detta är ganska komplicerat. Det är riktigt
            att det just nu är ett för högt intag. Men jag vill då påminna
            om att det finns en viss komplikation i att det från tid till
            annan dyker upp motioner - jag vet inte om Margitta Edgren var
            en av motionärerna - om att öka intaget av läkarstuderande här
            och var i landet. Det gäller naturligtvis för regeringen samt
            också för riksdagen att göra en avvägning så att det blir en rimlig
            balans och att också detta får ingå i en beredning inför det förslag
            som läggs fram i höst.
          </note>
          <note n="2a0e9f41">
            Anf. 10 MARGITTA EDGREN (fp)
          </note>
          <note n="ab1a3227">
            Fru talman! Jag har en fundering när det gäller garantier. Förändringen
            för tandläkarstuderande baserades på långsiktiga prognoser och
            gemensamma diskussioner med Landstingsförbundet. Trots detta är
            det nu inte möjligt att erbjuda den AT-tjänstgöring som tidigare
            ingick i de studerandes utbildningsplaner. Jag förstår att man
            inte kan ge garantier, men en springande punkt är att man ändå
            gör något för de studerande, för utbildningen är ju lång och dyr.
            Att då utöka utbildningen med bara en termin och korta AT-
          </note>
          <note n="b863b33c">
            tjänstgöringen med den kvalitativa handledningen innebär faktiskt
            stora förändringar.
          </note>
          <note n="c6de1067">
            Det är ett ord på s. 2 i svaret som jag skulle vilja ha en definition
            av: --- gruppens bedömning i princip samtliga läkare som önskar
            fullgöra allmäntjänstgöring ---.
          </note>
          <note n="e084c5a5">
            Betyder det att ni har funderingar på att göra allmäntjänstgöringen
            frivillig?
          </note>
          <note n="f4019f47">
            Anf. 11 Socialminister INGELA
          </note>
          <note n="d380090d">
            THALÉN (s)
          </note>
          <note n="7cf50dde">
            Fru talman! Nej, det är inte så man skall tyda ordet. För att
            få legitimation skall hela utbildningen inklusive AT-tjänstgöringen
            fullgöras. Naturligtvis innebär orden förändring av AT-tjänstgöringen
            att man också får se över innehållet och blockindelningen i AT-tjänstgöringen
            under de föreslagna 15 månaderna. Det finns säkert utrymme för
            en del förbättringar också inom AT-tjänstgöringen, så att de läkarstuderande
            får en bra AT-tjänstgöring under de månader som de skall fullgöra
            den.
          </note>
          <note n="a5615ed1">
            Jag vill återkoppla till att det handlar om en bedömning i vilken
            alla de ansvariga, inklusive landstingen, måste vara med och göra
            åtaganden för att detta skall fungera på längre sikt. Kanske också
            just erfarenheterna från tandläkarsidan kan vara med i bagaget,
            så att man inte gör samma bedömning framöver som man har gjort
            tidigare.
          </note>
          <note n="bd18bd4a">
            Anf. 12 MARGITTA EDGREN (fp)
          </note>
          <note n="cf7b7cd3">
            Fru talman! Då uppfattar jag Ingela Thalén så, att legitimation
            förutsätter att man har fullgjort en AT-
          </note>
          <note n="b8bf5eb2">
            tjänstgöring, oavsett om den fortsatt blir 21 månader eller om
            den blir 15 månader. Om detta är vi helt överens.
          </note>
          <note n="63472c1c">
            Jag vill bara markera att jag inte tillhör dem som menar att
            man skall öka läkarintaget. Däremot tillhör jag dem som menar
            att de som utbildar läkare skall lyssna till vad riksdagen har
            sagt. Jag har fått starka indikationer på att den neddragning
            i Göteborg som riksdagen har beslutat om icke är genomförd.
          </note>
          <note n="8df23ab0">
            Överläggningen var härmed avslutad.
          </note>
          <note n="89640eac">
            7 § Svar på fråga 1994/95:446 om ränteläget
          </note>
          <note n="2dfbdbb0">
            Anf. 13 Finansminister GÖRAN
          </note>
          <note n="806cb310">
            PERSSON (s)
          </note>
          <note n="20886d89">
            Fru talman! Anne Wibble har frågat mig vilka åtgärder regeringen
            avser att genomföra för att undvika att det höga ränteläget skall
            skapa en ny fastighetsoch bankkris.
          </note>
          <note n="f633f7ed">
            Under våren har dollarns kraftiga försvagning bidragit till att
            återigen skapa oro på de internationella finansmarknaderna. Oron
            har i Europa framför allt manifesterats i svagare valutor och
            stigande räntor i ett antal länder. I huvudsak har det varit länder
            med svaga statsfinanser och litet förtroendekapital vad gäller
            upprätthållandet av prisstabilitet som kommit att påverkas av
            den ökade osäkerheten.
          </note>
          <note n="d8e3de4b">
            Som Anne Wibble noterat har de svenska obligationsräntorna stigit
            under våren och skillnaden i ränta mellan svenska och tyska tioåriga
            statsobligationer har under en längre tid varit större än 4 %.
          </note>
          <note n="abe2ea0d">
            Den socialdemokratiska regeringen övertog i höstas en ekonomi
            som bl.a. präglades av mycket svaga statsfinanser. Regeringen
            har hittills under mandatperioden presenterat åtgärder som tillsammans
            innebär en budgetkonsolidering på 118 miljarder kronor, vilket
            motsvarar 7,5 % av BNP. Detta är ett av de största budgetsaneringsprogram
            som genomförts i något industriland under modern tid.
          </note>
          <note n="bdfb3979">
            Saneringen av statsfinanserna är tillsammans med en fast penningpolitik
            nödvändig för att öka förtroendet för den svenska ekonomin och
            därmed på sikt medverka till lägre svenska räntor. Efter presentationen
            av kompletteringspropositionen, som visar på förbättrade statsfinanser,
            har kronan stärkts och räntorna fallit. Härigenom minskar risken
            för att höga räntor skall förhindra en fortsatt stabilisering
            av banksystemet och fastighetsmarknaden.
          </note>
          <note n="67aa3bc5">
            Anf. 14 ANNE WIBBLE (fp)
          </note>
          <note n="5b4f3450">
            Fru talman! Jag ber att få tacka så mycket för svaret. Det faktum
            att det har tagit lång tid, nästan en hel månad, innan jag fick
            svar på min fråga illustrerar väldigt tydligt hur snabbt och kraftigt
            den svenska räntenivån kan åka bergochdalbana allteftersom saker
            händer i omvärlden.
          </note>
          <note n="521a29b7">
            När jag ställde frågan var tioårsräntan nästan exakt 4 procentenheter
            högre här hemma i Sverige än i
          </note>
          <note n="8b74bfb0">
            Tyskland. Nu är differensen något mindre än så, men fortfarande
            betydligt större än i januari, när den var mellan 3 och 3,2 procentenheter.
            Däremellan har skillnaden, som finansministern nämnde, tidvis
            överstigit 4,5 procentenheter.
          </note>
          <note n="f0011fce">
            Det är väldigt glädjande att räntorna har sjunkit från denna
            extremt höga nivån. I hög grad är det en spegling av att räntorna
            gått ned i väldigt många länder. Jag skulle emellertid vilja varna
            för en tillvänjning. Jag tycker att finansministerns svar andas
            en betydande förnöjsamhet: Nu är det som skall göras gjort, och
            något mer behöver inte göras.
          </note>
          <note n="290609e1">
            Räntorna är fortfarande alldeles på tok för höga.
          </note>
          <note n="a2f07a80">
            Jag vill påminna om att Göran Persson i början på året sade att
            det krävdes ytterligare åtgärder om inte femårsräntan hade gått
            under 10 % fram på vårkanten.
          </note>
          <note n="babfdedd">
            Jag förmodar att han då tänkte på den skada som höga räntor gör
            både för jobben och för fastighetsföretag och i förlängningen
            för banker och det finansiella systemet.
          </note>
          <note n="bbea3919">
            Det är möjligt att Göran Persson nu har ändrat uppfattning och
            att han tror att det inte behövs fler åtgärder trots att de långa
            räntorna ligger klart över det tidigare nämnda kritstrecket.
          </note>
          <note n="98e935c5">
            Jag tycker att det är mycket olyckligt för förtroendet att först
            säga en sak och sedan inte göra så. Det är dessutom fel.
          </note>
          <note n="9dbac2d7">
            Jag måste få upprepa frågan till finansminister. Är det verkligen
            Göran Perssons allvarliga mening att den förnöjsamhet som det
            skrivna svaret ger uttryck för är välmotiverad? Jag delar inte
            den uppfattningen.
          </note>
          <note n="043a8449">
            Anf. 15 Finansminister GÖRAN
          </note>
          <note n="806cb310">
            PERSSON (s)
          </note>
          <note n="e3c02a7d">
            Fru talman! Jag talar nu med en av världens mest framgångsrika
            räntehöjare. Anne Wibble har det osannolika världsrekordet på
            500 % i ränta under sin finansministertid.
          </note>
          <note n="c42fd167">
            Några månader efter det att moraset har flytts, eller rättare
            sagt efter det att väljarna har lyft ut henne ur kanslihuset,
            föredrar hon att gå till offensiv i frågan. Välkommen i de ansvarsfullas
            krets, fru Wibble!
          </note>
          <note n="c94cfca1">
            Jag är inte förnöjsam - långt därifrån. Jag sitter med en statsskuld
            som är av sådant slag att en ansvarsfull finansminister varje
            dag följer ränteutvecklingen med mycket stor oro.
          </note>
          <note n="06610451">
            Den situation regeringen ärvde innebär ju att väldigt mycket
            av det normala budgetarbetet slås sönder om räntan så bara går
            upp med 1 %.
          </note>
          <note n="774132d9">
            De kalkyler som Anne Wibble så här dags föregående år gick till
            riksdagen med i kompletteringspropositionen innebar att vi t.o.m.
            skulle ligga under den tyska räntan. Den magnifika felräkningen
            resulterade i felbedömningar på i storleksordningen 40-50 miljarder
            kronor. De har jag nu att reda upp.
          </note>
          <note n="54fe8bc6">
            Jag har ingenting emot att samarbeta med fru
          </note>
          <note n="36fe98dd">
            Wibble. Men det finns ingen anledning att starta ett sådant samarbete
            när nu regeringen försöker röja upp genom att torka på sig de
            problem som fru Wibble mer än någon annan bär ansvaret för. Det
            vill jag klart markera.
          </note>
          <note n="de08fbc0">
            Anf. 16 ANNE WIBBLE (fp)
          </note>
          <note n="f06ac9b9">
            Fru talman! Jag tycker att Göran Persson kunde hålla sig för
            god att åberopa en tre dagar lång Riksbanksaktivitet i samband
            med det kronförsvar som var gemensamt för den dåvarande regeringen,
            i vilken jag deltog, och den dåvarande oppositionen, i vilken
          </note>
          <note n="dff173b7">
            Göran Persson deltog. Man kan nästan tolka det som att det skulle
            ha funnits något slags ambition att ha hög ränta. Sannerligen
            är precis motsatsen fallet.
          </note>
          <note n="4bc26bf9">
            Det var icke desto mindre bra att Göran Persson fick sagt att
            han inte är förnöjsam. Det tror jag hade varit direkt skadligt
            för den svenska utvecklingen.
          </note>
          <note n="d24c43ab">
            Men frågan återstår: Vad vill Göran Persson göra framöver, bortsett
            från att skälla på den förra regeringen?
          </note>
          <note n="317df2dd">
            Jag talar inte om det som har gjorts, och jag talar inte om Göran
            Perssons förnöjsamhet som jag nu hoppas är historia. Det är självklart
            att finansministern följer ränteutvecklingen. Det vore skrutt
            annars.
          </note>
          <note n="e59fa614">
            Frågan kvarstår. Om Göran Persson faktiskt medger att läget är
            riskfyllt i dag vill jag veta vad han vill göra.
          </note>
          <note n="5e664ea4">
            Anf. 17 Finansminister GÖRAN
          </note>
          <note n="806cb310">
            PERSSON (s)
          </note>
          <note n="6b215f01">
            Fru talman! Fru Wibble skall nu reagera på de förslag som regeringen
            tillsammans med Centerpartiet har lagt fram för att stabilisera
            de offentliga finanserna. Det har, åtminstone så här långt, mötts
            av en hyfsad reaktion från marknader och i debatten.
          </note>
          <note n="7fe89fa8">
            Fru Wibble kommer inte ifrån att också Folkpartiet och Moderaterna
            på sin kant måste redovisa ett politiskt alternativ som är annorlunda
            än de planer som man inte orkade genomdriva i regeringsställning.
          </note>
          <note n="e6015cba">
            Jag redovisar tillsammans med regeringen i övrigt ett konkret
            program som riksdagen har att hantera.
          </note>
          <note n="30c4635b">
            Fru Wibble har nu att redovisa för riksdagen om hon tänker lägga
            om sin politik - fiaskot från regeringsåren - eller om hon tänker
            bita sig fast vid det som redan är underkänt. Det är där bevisbördan
            ligger.
          </note>
          <note n="03b36570">
            Om man avvisar det vi har föreslagit i propositionen vill jag
            veta hur det alternativ som kan samla en majoritet ser ut. Eller
            reducerar sig Folkpartiet frivilligt till en politisk rest utan
            något som helst inflytande och utan ambition att påverka utvecklingen?
          </note>
          <note n="368a0d8a">
            Anf. 18 ANNE WIBBLE (fp)
          </note>
          <note n="e1c4b622">
            Fru talman! Jag tycker att det skulle vara bra om
          </note>
          <note n="9629fa54">
            Göran Persson, som ju säger sig följa ränteutvecklingen, noterar
            att räntornas nedgång i Sverige har ett mycket starkt samband
            med att räntorna har gått ned i alla s.k. högriskländer. Om man
            tittar på de länder som brukar betecknas som sådan, dvs. Sverige,
            Italien, Spanien, Kanada och några andra, skall man finna att
            räntedifferensen gentemot Tyskland fortfarande är väsentligt större
            i Sverige än vad som är genomsnittet för dessa högriskländer.
          </note>
          <note n="8f9783d8">
            Göran Persson skall i morgon få se att Folkpartiet kommer att
            redovisa en starkare budgetpolitik och en mera tillväxtfrämjande
            politik för att medverka till den förtroendeökning som krävs för
            att få en bestående och fortsatt räntenedgång och dessutom en
            ökning av antalet jobb. Det är morgondagens tillställning.
          </note>
          <note n="ee0e134a">
            Det är faktiskt frågeställaren som har rätt att få svar av finansministern
            och inte tvärtom. Min fråga gällde om regeringen avser att göra
            något mer. Jag konstaterar bara att så inte tycks vara fallet.
            Jag tror att det är ett mycket riskfyllt agerande från finansministerns
            sida.
          </note>
          <note n="af4e1806">
            Anf. 19 Finansminister GÖRAN
          </note>
          <note n="806cb310">
            PERSSON (s)
          </note>
          <note n="8fe88167">
            Fru talman! Jag kan inte frigöra mig från känslan att fru Wibble
            på något sätt inte gläds åt de framgångar som Sverige nu har i
            ekonomiskt avseende. Vi är på väg att stabilisera statsskulden.
            Det är litet av
          </note>
          <note n="fc458aac">
            "Surt, sade räven". De egna misslyckandena framstår i bjärtare
            dager när man nu ser vad som presteras.
          </note>
          <note n="af6256b3">
            Egentligen, fru Wibble, kan allt agerande från er sida sammanfattas
            i uttrycket "högriskland". När användes det begreppet om Sverige
            innan fru Wibble fick möjlighet att förstöra statsfinanserna under
            den nyliberala eran? Det är nu, när vi har fått ta över efter
            er och röja i moraset, som den typen av begrepp har blivit aktuella.
          </note>
          <note n="e975f8c6">
            När fru Wibble klev in i kanslihuset efter Allan
          </note>
          <note n="b5724922">
            Larsson var det ingen som talade om högriskland.
          </note>
          <note n="ade60148">
            Betänk detta!
          </note>
          <note n="11a54309">
            Anf. 20 ANNE WIBBLE (fp)
          </note>
          <note n="88ca9dc6">
            Fru talman! Som finansministern möjligen borde ha noterat var
            min första kommentar att det är mycket glädjande att räntorna
            har sjunkit från den extremt höga nivån. Jag är dock inte nöjd
            med det. Jag tycker att det borde vara finansministerns ambition
            att ytterligare få ner räntenivån. Det är för att få veta om finansministern
            har några sådana åtgärder i bakfickan som jag ställde min fråga.
            Jag tror att det är ganska angeläget.
          </note>
          <note n="c5a0ea4f">
            I sina ljusare stunder har finansministern erkänt att krisen
            i den svenska ekonomin inte började den 6
          </note>
          <note n="08e2085f">
            oktober 1991. Jag tycker att det kanske vore på sin plats om
            han upprepade läsningen av dessa gamla anföranden då och då. Jag
            tror i själva verket att krisen har mycket gamla rötter. Vi kan
            stå här och träta hur mycket som helst om vem som skapade vilka
            problem och vems ansvar det är, men jag tror att det som är intressant
            för svenska medborgare är vad vi skall göra åt problemen.
          </note>
          <note n="7b1f2062">
            Fru talman! Jag kan tyvärr bara konstatera att Göran Persson
            inte kan göra något annat än att skälla på den föregående regeringen.
            Åtgärderna lyser med sin frånvaro. Jag beklagar det. Det är enligt
            mitt sätt att se det ett alltför riskfyllt agerande.
          </note>
          <note n="42f56d37">
            Anf. 21 Finansminister GÖRAN
          </note>
          <note n="806cb310">
            PERSSON (s)
          </note>
          <note n="83c559f2">
            Fru talman! Jag tycker att det är litet sorgligt att
          </note>
          <note n="ff4f169e">
            Anne Wibble inte erkänner att vi har lagt fram och i denna riksdag
            genomfört ett av de största budgetsaneringsprogrammen i Europa.
            Vi har genomfört det -
          </note>
          <note n="f9c015f8">
            inte bara planerat.
          </note>
          <note n="f9fc7955">
            Jag har inget emot att vi diskuterar 80-talet och kanske också
            70-talet och de svaga minoritetsregeringarnas roll när det gäller
            en stram finanspolitik i en uppåtgående konjunktur. En sådan diskussion
            kan vi gott ha.
          </note>
          <note n="02805704">
            Det stora misslyckandet som satte stämpeln på
          </note>
          <note n="89fdbb35">
            Sverige bestod av att vi under tre år har haft en regering som
            inte har orkat regera utan som faktiskt har ägnat mycket tid och
            kraft åt annat. Det har omvärlden sett. För det får vi i dag betala
            höga räntor, och vi får betala med ett omdöme om den perioden
            där fru
          </note>
          <note n="1d9ed2c8">
            Wibble själv har talat om ett högriskland. Det här skall vi nu
            bort ifrån, och det är det som regeringens politik syftar till.
          </note>
          <note n="8df23ab0">
            Överläggningen var härmed avslutad.
          </note>
          <note n="693ec52b">
            8 § Svar på fråga 1994/95:447 om Europeiska utvecklingsbankens
            stödinsatser i Öst- och Centraleuropa
          </note>
          <note n="6d86c5a9">
            Anf. 22 Finansminister GÖRAN
          </note>
          <note n="806cb310">
            PERSSON (s)
          </note>
          <note n="3cfebfd2">
            Fru talman! Anne Wibble har frågat mig hur regeringen och jag
            själv agerat för att påskynda och öka
          </note>
          <note n="ef47ffd8">
            EBRD:s stödinsatser i Öst- och Centraleuropa.
          </note>
          <note n="4d8b9620">
            Låt mig först säga något om bankens inriktning i stort. Den strategi
            för bankens verksamhet som fastställdes 1994 innebär i korthet
            fortsatt prioritering av stödet till den privata sektorn, större
            andel riskkapitalsatsningar och ökade insatser i den finansiella
            sektorn.
          </note>
          <note n="3a924521">
            På sistnämnda område skall stödet i större utsträckning ges via
            lokala finansiella mellanhänder för att nå små och medelstora
            företag i regionen. Denna övergripande strategi överensstämmer
            väl med de prioriteringar som fastställts för det svenska stödet
            till Östoch Centraleuropa.
          </note>
          <note n="7bd24a17">
            I det löpande arbetet i EBRD försöker vi från svensk sida driva
            på bankens aktiviteter inom de områden som vi anser vara strategiskt
            betydelsefulla.
          </note>
          <note n="f3cc9720">
            Möjligheterna för ett medlemsland att påskynda bankens utbetalningar
            är dock, som Anne Wibble väl känner till, begränsade. EBRD:s hittills
            relativt långsamma utbetalningstakt sammanhänger i första hand
            med olika förseningar i låntagarländerna.
          </note>
          <note n="4d8dd8fa">
            Vad som däremot kan göras för att effektivt påverka och främja
            EBRD:s verksamhet är att ställa tilläggsresurser till förfogande
            inom ramen för ett nära samarbete med banken. Regeringen har successivt
            breddat denna form av stöd.
          </note>
          <note n="f768e759">
            Ett första exempel är det baltiska investeringsprogrammet som
            de nordiska länderna igångsatte
          </note>
          <note n="56732153">
            1992. Programmet, som syftar till att främja framväxten av små
            och medelstora företag i Baltikum, omfattar totalt drygt 900 miljoner
            kronor.
          </note>
          <note n="e30e08c7">
            Ett andra exempel är en regional riskkapitalfond för nordvästra
            Ryssland med en svensk insats avseende tekniskt bistånd om närmare
            50 miljoner kronor.
          </note>
          <note n="8ab525e2">
            Denna fond, som är inriktad på nyligen privatiserade företag,
            väntas bli operativ senare under 1995.
          </note>
          <note n="d0088ae0">
            En tredje väsentlig insats är bidrag till ett program för att
            förmedla expertis på företagsledning. Detta projekt är ett utmärkt
            exempel på överföring av kunskap om hur företag arbetar i en marknadsekonomi.
          </note>
          <note n="a6de2ec9">
            Slutligen bör nämnas att Sverige fortsätter att stödja
          </note>
          <note n="fba62f82">
            EBRD:s särskilda program för kärnsäkerhet.
          </note>
          <note n="84a1bf39">
            Frågan om en allmän kapitalhöjning i EBRD togs upp vid årsmötet.
            Bankens styrelse fick i uppdrag att framlägga ett förslag i början
            av nästa år. Först när detta förslag föreligger finns det anledning
            att ta ställning i frågan. Vår preliminära inställning är dock
            positiv. Om bankens verksamhet fortsätter att bedrivas på det
            sätt som skett under 1994 och början av
          </note>
          <note n="13a1e785">
            1995 finns det goda förutsättningar för att en kapitalhöjning
            skall framstå som välmotiverad.
          </note>
          <note n="56b1dfdc">
            Anf. 23 ANNE WIBBLE (fp)
          </note>
          <note n="469946e9">
            Fru talman! Jag ber att få tacka för svaret. Frågan ställdes
            mot bakgrund av att en del svenska företag som är intresserade
            av satsningar i de forna kommunistländerna har funnit att det
            är förenat med betydande administrativa problem och en omfattande
            förseningsrisk - ofta rör det sig om ganska kraftiga förseningar
            - innan beslut kan fattas inom EBRD. Såvitt jag förstår har den
            typen av försening inte berott på förseningar i mottagarländerna
            utan snarare på banken i London. Det har helt enkelt tagit lång
            tid att få fram ett beslut.
          </note>
          <note n="fe2f98d6">
            Innehållet i svaret är, om Göran Persson ursäktar, i allt väsentligt
            känt för mig. När den här policyn lades fast 1994 var det faktiskt
            jag som representerade
          </note>
          <note n="73540e7c">
            Sverige. De projekt som nämnts tillkom också under den tiden,
            möjligen med undantag för det som kallas för expertis på företagsledning.
          </note>
          <note n="2ec02f60">
            Jag lade själv ner ganska mycket tid och engagemang på att få
            en vettig ledning för Europabanken och klara regler för vad banken
            skall göra och inte göra. Jag tror att jag skapade ett visst intresse
            och gehör för svenska synpunkter inom bankens ledning.
          </note>
          <note n="fa36440b">
            Jag är helt övertygad om att EBRD har mycket viktiga uppgifter
            att utföra, såsom ett komplement till andra internationella organisationer,
            för att stödja utvecklingen i Östeuropa.
          </note>
          <note n="bd181686">
            I detta svar skulle jag ha velat höra litet mera av ett engagemang
            från Göran Persson för en viss aktivitet inom EBRD:s ledningsgrupp.
            Ett engagemang från svensk sida för en bättre ekonomisk utveckling
            i Östeuropa skulle faktiskt kunna visa något för andra länder
            - inte minst medlemsländerna i EU. Jag tror att det skulle kunna
            ge en ökad tyngd åt våra EU-
          </note>
          <note n="70a2f33f">
            diskussioner och en prioritering för en utvidgning.
          </note>
          <note n="5970a107">
            Anf. 24 Finansminister GÖRAN
          </note>
          <note n="806cb310">
            PERSSON (s)
          </note>
          <note n="7d19e632">
            Fru talman! Det sista Anne Wibble sade kan vi naturligtvis diskutera.
            Det är möjligt att det förhåller sig som Anne Wibble säger, nämligen
            att det finns en sådan koppling mellan utvidgningsdiskussionerna
            i
          </note>
          <note n="d3709168">
            EU och agerandet i EBRD. Jag är inte säker på det, men det är
            möjligt.
          </note>
          <note n="1d9b24cc">
            Däremot kan jag passa på tillfället - eftersom ordväxlingen i
            den föregående frågan var desto fränare -
          </note>
          <note n="2c4b6fd1">
            att säga att det i det här sammanhanget finns all anledning att
            säga att Anne Wibble har gjort ett utomordentligt bra jobb och
            skapat respekt för Sverige och för sin egen person i EBRD:s verksamhet.
            Det gäller särskilt i samband med den stora sanering som gjordes
            efter den chef som inte i alla avseenden var helt framgångsrik.
          </note>
          <note n="4015e8cb">
            Den kritik som har riktats mot banken vad gäller utbetalningar,
            byråkrati och saktfärdiga rutiner gäller problem som naturligtvis
            kan lösas successivt. Jag upplever att de Larosière som nu hanterar
            banken har ambitioner som går i den riktningen. Följer man exempelvis
            utvecklingen för overheadkostnader, administration och olika typer
            av lånebeslut är de alla samstämmiga. de Larosière är på väg att
            göra banken till en mera framgångsrik finansiell institution med
            mycket mycket större effektivitet. Det kan självfallet bli bättre,
            och det ligger i allra högsta grad i Sveriges intresse att medverka
            till en sådan process.
          </note>
          <note n="79d2db68">
            Anf. 25 ANNE WIBBLE (fp)
          </note>
          <note n="cdbb9736">
            Fru talman! Göran Persson är alltför vänlig i sitt omdöme om
            mina insatser för EBRD. Jag måste säga att lika litet som i den
            förra frågedebatten är jag på den här punkten intresserad av att
            i första hand diskutera historia. Jag vill snarare diskutera framtiden
            och vad Göran Persson gör för att ytterligare förbättra
          </note>
          <note n="bd69c686">
            Sveriges goodwill inom EBRD.
          </note>
          <note n="32c88b2b">
            Jag tycker nog att det saknas litet engagemang och geist i svaret
            från finansministern.
          </note>
          <note n="90e49137">
            För att utveckla min tanke, som blev litet korthuggen i det förra
            inlägget, tror jag att om vi från svensk sida skall få någon styrka
            i positionen inför t.ex. regeringsförhandlingarna och regeringskonferenserna
            inom EU att utvidgningen Österut är det viktigaste, skulle en
            sådan position underlättas och förstärkas av att den svenska finansministern
            inom EBRD:s guvernörsstyrelse visade ett betydande intresse och
            engagemang för att få en bättre ekonomisk utveckling till stånd
            i Östeuropa. Det är nödvändigt om det skall kunna bli någonting
            av utvidgningen inom rimlig tid.
          </note>
          <note n="d83e2070">
            Där tycker jag mig sakna engagemang.
          </note>
          <note n="475ba516">
            Anf. 26 Finansminister GÖRAN
          </note>
          <note n="806cb310">
            PERSSON (s)
          </note>
          <note n="09a6f5c7">
            Fru talman! Otack är världens lön. Här tänkte jag att jag skulle
            vara vänlig mot Anne Wibble och peka på någonting som var bra.
            Med tanke på den våldsamma kritik som riktats mot Anne Wibble
            för skötseln av de svenska statsfinanserna fanns det ändå vissa
            internationella insatser som gjordes som var framgångsrika, och
            dit räknas den här.
          </note>
          <note n="71bbbf31">
            Jag är inte i den positionen som Anne Wibble är, att jag direkt
            efter ett tvåminuters frågesvar kan avgöra engagemanget hos min
            debattmotståndare. Men den talangen besitter fru Wibble. Jag får
            bara böja mig för den förmågan och lova att bättra mig.
          </note>
          <note n="25d514c2">
            Anf. 27 ANNE WIBBLE (fp)
          </note>
          <note n="9875190b">
            Fru talman! Jag visste att vänligheten skulle vara kortvarig.
            Det är väl alldeles utmärkt om den här debatten kan medverka till
            att bredda och intensifiera
          </note>
          <note n="aa416c96">
            Göran Perssons engagemang och tid för insatser inom EBRD. Jag
            tror att är av betydande vikt och intresse.
          </note>
          <note n="9665a9f0">
            Det går inte att se någon utvidgning av EU österut om inte den
            ekonomiska styrkan i dessa ekonomier blir bättre. Där är EBRD
            ett mycket viktigt instrument.
          </note>
          <note n="8df23ab0">
            Överläggningen var härmed avslutad.
          </note>
          <note n="1b548948">
            9 § Svar på fråga 1994/95:456 om naturvårdsavgift på skogsproduktion
          </note>
          <note n="b6377d10">
            Anf. 28 Finansminister GÖRAN
          </note>
          <note n="806cb310">
            PERSSON (s)
          </note>
          <note n="4a255430">
            Fru talman! Roy Ottosson har frågat mig om regeringen avser att
            närmare utreda någon form av s.k.
          </note>
          <note n="7646dbbb">
            naturvårdsavgift som skall bekosta ett mer omfattande skydd av
            hotade ur- och naturskogar.
          </note>
          <note n="b72d089f">
            Miljöprofilen skärps successivt i skattesystemet.
          </note>
          <note n="171cf686">
            Inslaget av ekonomiska styrmedel har ökat i miljöpolitiken.
          </note>
          <note n="cd54cb61">
            Miljöskatter har förutom funktionen av ekonomiskt styrmedel också
            - liksom andra skatter - en fiskal funktion, dvs. att finansiera
            offentliga utgifter.
          </note>
          <note n="7742f1fc">
            Det är närmast finansieringen av förvärv av skogsmark för att
            bilda nationalparker och naturreservat som Roy Ottosson tagit
            upp.
          </note>
          <note n="42e50535">
            En naturvårdsavgift med sådant syfte har aktualiserats vid några
            tillfällen, bl.a. i årets budgetproposition (prop. 1994/95:100,
            bil. 15), där det anges att regeringen har för avsikt att analysera
            frågan.
          </note>
          <note n="325eb743">
            Inom regeringskansliet pågår en sådan analys. jag är inte beredd
            att föregripa resultatet av den.
          </note>
          <note n="b0887046">
            Anf. 29 ROY OTTOSSON (mp)
          </note>
          <note n="486bcff4">
            Fru talman! Jag vill tacka för svaret. Jag tycker självfallet
            att det är utmärkt att miljöprofilen har skärpts i skattesystemet.
            Vi kommer snart att ta nya steg i den riktningen, om jag ser till
            kompletteringspropositionen. Men här handlar det om en mycket
            speciell fråga.
          </note>
          <note n="ad15bd66">
            I Sverige har vi kvar mycket få urskogar och naturskogar. Där
            finns många av de hotade väst- och djurarterna i landet. Riksdagen
            har fattat beslut om att vi inte skall utrota fler växt- och djurarter
            utan i stället gynna utvecklingen av biologisk mångfald.
          </note>
          <note n="5fc8bdb0">
            För att klara skyddet av de hotade arterna bedömer man att 10-15
            % av skogsmarken skulle behöva skyddas. I praktiken är i dag ungefär
            5 % skyddat genom att det antingen är oländigt eller reservat.
            Det finns alltså ett behov att investera i fler reservat. Det
            är då en engångsinvestering. Det blir inga efterkostnader, skötseln
            kostar ju minimalt.
          </note>
          <note n="509124d3">
            Det är alltså fråga om väldigt långsiktiga investeringar. Men
            vi måste vidta de här åtgärderna ganska snabbt, eftersom skogarna
            försvinner i takt med att skogsbruket blir effektivare. Tanken
            med en avgift är att man skall kunna finansiera dessa inköp vid
            sidan av budgeten. I budgeten har vi knappast möjligheter att
            lägga in det penningbehov som finns för detta.
          </note>
          <note n="98c3700b">
            Den här avgiften är väldigt intressant. Vi kan betala under längre
            tid och ganska snabbt införskaffa de reservat som behövs genom
            att låna upp pengar. Det kan man då lägga helt utanför budgeten.
            Det är litet grand tanken med detta. En annan tanke är att det
            är skogsbruket som orsaker problemen. Det är då rimligt att det
            också betalar för att få ordning på detta.
          </note>
          <note n="df568a09">
            Jag vill ändå få någon fingervisning av Göran
          </note>
          <note n="fab4e04a">
            Persson om vilken väg som regeringen avser att vandra. Tycker
            regeringen att skogsbruket skall betala för det skogsskydd vi
            måste ha?
          </note>
          <note n="5c5c7ee7">
            Anf. 30 Finansminister GÖRAN
          </note>
          <note n="806cb310">
            PERSSON (s)
          </note>
          <note n="1334201d">
            Fru talman! Som jag sade i svaret kan jag inte föregripa beredningen
            av frågan. Här finns målkonflikter inbyggda. Det är ingen tvekan
            om det. Det gäller dels det som Roy Ottosson här vältaligt argumenterar
            för, dels hur man bygger upp ett skattesystem där man passar sig
            väldigt noga för att införa avgifter som skall finansiera en viss
            typ av verksamhet.
          </note>
          <note n="01733921">
            Utöver detta pågår den stora översynen av skatteväxling av breda
            skattebaser som exempelvis arbete och skattebaser av miljökaraktär.
            Det ligger i och för sig litet vid sidan om frågan, men det är
            inte något oviktigt arbete. Här har vi att göra med en fråga som
            är väl känd i regeringskansliet, där vi tittar på målkonflikten.
            Jag är inte särskilt hoppfull om att det kommer att gå så snabbt.
          </note>
          <note n="39af1136">
            Anf. 31 ROY OTTOSSON (mp)
          </note>
          <note n="7638a264">
            Fru talman! Detta är väl känt. Det här problemet har diskuterats
            i 15, 20 års tid i olika omgångar. Under tiden har de få kvarvarande
            urskogarna i landet krympt, allt mindre finns kvar, och listan
            över hotade växt- och djurarter har blivit längre. Det är tvärtemot
            vad riksdagen har beslutat att vi skall göra.
          </note>
          <note n="555f72a0">
            Det här är en mycket speciell fråga. Jag har full förståelse
            för att man har svårt att hantera den inom den normala budgeten.
            Vi tillämpar annars inom miljöpolitiken att producenten skall
            betala den skada som åstadkommes. Här heter producenten skogsbruket
            och skogsindustrin.
          </note>
          <note n="cf2830d6">
            Man kan tänka sig att avgiften inte nödvändigtvis behöver läggas
            på skogsbruket. Den kan också läggas på industrin, som för närvarande
            gör stora vinster.
          </note>
          <note n="2d218c33">
            Skogsbruket slapp nu fastighetsskatten, och det borde finnas
            ett finansiellt utrymme där. Det vore ändå för miljövårdens skull
            bra med en fingervisning om åt vilket håll regeringen rent allmänt
            avser att vandra.
          </note>
          <note n="8df23ab0">
            Överläggningen var härmed avslutad.
          </note>
          <note n="67a0f4fa">
            10 § Svar på fråga 1994/95:482 om internationella gemenskapsflygplatser
          </note>
          <note n="af0ffc89">
            Anf. 32 Finansminister GÖRAN
          </note>
          <note n="806cb310">
            PERSSON (s)
          </note>
          <note n="7807867c">
            Fru talman! Krister Örnfjäder har frågat om jag är beredd att
            agera för att utöka antalet internationella gemenskapsflygplatser.
          </note>
          <note n="97190bc2">
            Som Krister Örnfjäder angett i sin fråga har Generaltullstyrelsen
            fått i uppdrag att i samråd med Luftfartsverket utreda om ytterligare
            svenska flygplatser -
          </note>
          <note n="6710fc33">
            utöver Arlanda, Landvetter och Malmö-Sturup - bör anmälas som
            internationella gemenskapsflygplatser.
          </note>
          <note n="f4cdaa9d">
            Generaltullstyrelsen har nu rapporterat resultatet av detta uppdrag.
            Jag får konstatera att utredningsarbetet inte lett fram till något
            resultat, eftersom myndigheterna inte nått enighet. Generaltullstyrelsen
            har ansett att ytterligare tre flygplatser bör utgöra svenska
            internationella gemenskapsflygplatser - Västerås, Norrköping och
            Jönköping - medan Luftfartsverket har ansett att följande flygplatser
            dessutom bör utses;
          </note>
          <note n="4163679e">
            Kalmar, Kristianstad, Linköping, Luleå-Kallax, Nyköping (Stockholm-Skavsta),
            Ronneby, Bromma,
          </note>
          <note n="3ccd7a00">
            Sundsvall-Härnösand, Umeå, Visby, Växjö, Örebro och Östersund.
          </note>
          <note n="4d2a53f8">
            Regeringen kommer därför att få ta ställning i frågan. Ett underlag
            för det ställningstagandet bereds för närvarande inom Finansdepartementet.
            Underlaget kommer därvid även att beredas gemensamt med andra
            berörda departement för att tillförsäkra att alla relevanta aspekter
            blir beaktade.
          </note>
          <note n="deac36bd">
            Det är min ambition att snarast möjligt presentera ett förslag
            till beslut i denna fråga för regeringen. Jag är inte nu beredd
            att ange vilket innehåll förslaget kommer att få.
          </note>
          <note n="9b2d57d9">
            Anf. 33 KRISTER ÖRNFJÄDER (s)
          </note>
          <note n="10c8f082">
            Fru talman! Jag vill tacka finansministern för svaret. Som jag
            i min fråga har påpekat anser jag att förslaget om att endast
            ha sex internationella gemenskapsflygplatser kommer att få allvarliga
            regionalpolitiska konsekvenser.
          </note>
          <note n="245d000f">
            Sverige är för sitt välstånd beroende av att vi kan kommunicera
            och bedriva handel med vår omvärld.
          </note>
          <note n="d0188863">
            Ett av de löften som gavs vid vårt EU-inträde var att detta inte
            skulle påverka vår rörelsefrihet. Generaltullstyrelsens förslag
            innebär enligt min mening att rörelsefriheten starkt begränsas.
          </note>
          <note n="e676b045">
            Jag är naturligtvis medveten om de besparingar som skall göras,
            men i slutänden tror jag att effekterna blir de motsatta med det
            här förslaget.
          </note>
          <note n="7b43c932">
            Vi har i olika skeden varit med i diskussioner som har med den
            här frågan att göra. Man påpekar hela tiden att det skall finnas
            människor med tullmans befogenhet tillgängliga när det kommer
            passagerare från tredje land. Jag är i princip av den åsikten
            att alla de flygplatser som i dag har någon form av internationella
            linjer och kontakter skall kunna få bli gemenskapsflygplatser.
            Precis så har man resonerat i andra delar i Europa.
          </note>
          <note n="96785728">
            Nu har man kommit fram till att det skall finnas tullmän tillgängliga
            när passagerarna anländer. Skulle det då inte kunna vara möjligt
            att ändra på lagen om vem som skall ha tullmans befogenhet och
            låta någon annan ta över den uppgiften, t.ex. en polisman eller
            någon annan som anses lämplig?
          </note>
          <note n="19b927ed">
            Anf. 34 Finansminister GÖRAN
          </note>
          <note n="806cb310">
            PERSSON (s)
          </note>
          <note n="bca44e14">
            Fru talman! Låt mig först säga att jag delar Krister
          </note>
          <note n="a1ed4776">
            Örnfjäders uppfattning om flygplatserna som regionalpolitisk
            faktor. Det kan inte nog understrykas vad den typen av anläggningar
            har betytt för detta vidsträckta lands förmåga att leva upp till
            ambitionen att hela landet skall leva. Det vill jag ha sagt.
          </note>
          <note n="4035154d">
            Avvägningen att hitta dessa gemenskapsflygplatser är en resursfråga.
            Där står och faller vi med diskussionen om Tullen och dess resurser.
            Jag kan inte ge ett svar på det som Krister Örnfjäder ställer
            en konkret fråga om. Beredningsarbetet pågår, och vi tittar på
            olika möjligheter för att så många flygplatser som möjligt skall
            få den ställning som både Krister
          </note>
          <note n="b81ce1b8">
            Örnfjäder och jag önskar.
          </note>
          <note n="04cb813b">
            Anf. 35 KRISTER ÖRNFJÄDER (s)
          </note>
          <note n="e0417cf1">
            Fru talman! Jag tackar även för de orden. Med de resurser som
            Tullen har redan i dag och med de resurser som man skulle kunna
            få gemensamt med andra myndigheter med hjälp av en lagändring
            tror jag att vi skulle kunna nå ända fram. Med ända fram menar
            jag då 20-25 flygplatser i stället för 6. Tack så mycket!
          </note>
          <note n="8df23ab0">
            Överläggningen var härmed avslutad.
          </note>
          <note n="89964f19">
            11 § Svar på frågorna 1994/95:469 och 470 om könsfördelningen
            i Medicinska forskningsrådets styrelse, m.m.
          </note>
          <note n="afbdc2b4">
            Anf. 36 Utbildningsminister CARL
          </note>
          <note n="a21a71a3">
            THAM (s)
          </note>
          <note n="462c2af7">
            Fru talman! Ulla Hoffmann har frågat mig vilka åtgärder regeringen
            tänker vidta för att könsfördelningen i Medicinska forskningsrådets
            nya styrelse skall bli jämn och för att forskning som berör kvinnors
            hälsa skall få större utrymme i forskningsrådens verksamhet och
            anslagsfördelning.
          </note>
          <note n="5dc01d08">
            Låt mig först säga att regeringen finner det ytterst angeläget
            att åstadkomma en jämn könsfördelning vid utnämnande av styrelseledamöter
            i den statliga förvaltningen. Valet av ny styrelse för Medicinska
            forskningsrådet kommer att ske efter dessa principer.
          </note>
          <note n="686bf542">
            I instruktionerna för forskningsråden kommer dessutom att skrivas
            in att råden inom sina respektive verksamhetsområden särskilt
            skall främja jämställdheten.
          </note>
          <note n="047951a8">
            Det är ju vid det här laget ett välbekant faktum att det inom
            den akademiska världen finns en mycket stark mansdominans, särskilt
            på de beslutande posterna. Det är viktigt att bryta detta mönster,
            inte bara för jämställdhetens skull i största allmänhet utan också
            för innehållet i forskningen. Inte minst på de tekniska och medicinska
            områdena kan ett ökat kvinnligt inflytande och ökad jämställdhet
            tillföra nya kunskaper. I
          </note>
          <note n="a723915c">
            den jämställdhetsproposition som regeringen lade fram i våras
            föreslogs därför en rad åtgärder för att stärka kvinnors möjligheter
            till en akademisk karriär.
          </note>
          <note n="c765e549">
            Regeringen har också tillsatt en särskild utredare,
          </note>
          <note n="873895af">
            Ebba Witt-Brattström, som skall ge förslag på hur kvinno- och
            jämställdhetsforskning kan stärkas. Utredningen skall bl.a. ge
            förslag på hur det kan skapas opinion kring kvinnoforskning och
            även hur eventuella bidrag kan fördelas. En annan viktig fråga
            som skall utredas är utformningen av stöd till forskare av underrepresenterat
            kön. Utredaren skall också undersöka om det bör inrättas ett nytt
            forskningsstödjande organ, speciellt för jämställdhetsforskning
            eller kvinnoforskning, eller om de existerande myndigheterna bör
            få den uppgiften.
          </note>
          <note n="668a0181">
            För att ytterligare stärka kvinnoforskningen kommer regeringen
            att ge ett särskilt uppdrag till Forskningsrådsnämnden att föreslå
            forskningsområden där det bör inrättas professurer med inriktning
            mot genusforskning. Genom att anlägga ett kvinnoperspektiv på
            ett ämnesområde tillförs helt nya aspekter och forskningen berikas.
            Det gäller inte minst på hälsoområdet.
          </note>
          <note n="617d1e0b">
            Anf. 37 ULLA HOFFMANN (v)
          </note>
          <note n="2dc5ef60">
            Fru talman! Jag ber att få tacka statsrådet för svaret. På debattsidan
            i dagens Dagens Nyheter var det en artikel av Hedi Bel Habib som
            talar om att starka familjeband skyddar mot cancer och hjärtinfarkt.
            Jag antar att han menar att vi därför inte behöver någon medicinsk
            forskning. Men jag vet att både statsrådet och jag anser att starka
            familjeband inte löser alla problem.
          </note>
          <note n="3e286d7c">
            Låt mig börja med att säga att jag uppskattar mycket statsrådets
            satsningar på den akademiska världen och jämställdheten där, eftersom
            jag har arbetat som sekreterare i mer än 20 år inom den medicinska
            forskningsvärlden och sett hur det går till. Därför kommer vi
            också att stödja inrättandet av de 30
          </note>
          <note n="520e3c75">
            kvinnliga professurerna.
          </note>
          <note n="cdb06d27">
            Det är bra med utredare om kvinnor och jämställdhetsforskning,
            och det är bra med särskilt forskningsstödjande anslag, men det
            handlar ju inte bara om anslag och pengar.
          </note>
          <note n="f23976d6">
            Låt mig ta upp detta med normalvärden. Jag efterlyser någon form
            av grundforskning i t.ex. forskningsmetodiken. Det började med
            att man hade manliga försökspersoner och sade att resultaten gällde
            alla, dvs. även kvinnor. Sedan började man blanda försökspersonerna
            och ha både kvinnor och män och hävdade att resultaten var giltiga
            för alla. Jag vill hävda att de inte är giltiga för vare sig kvinnor
            eller män.
          </note>
          <note n="a570a7ed">
            Jag ser två problem här. Det ena är att kvinnliga forskare inte
            garanterar själva kvinnoforskningen. Jag vill förändra frontlinjen
            i forskningen. Därför tycker jag att det är angeläget att man
            ger direktiv till Medicinska forskningsrådet att inrätta en särskild
            prioriteringskommitté för forskning om kvinnors hälsa där man
            lägger tonvikten på att ta reda normalvärden för kvinnor och män.
          </note>
          <note n="fbca78fd">
            Anf. 38 Utbildningsminister CARL
          </note>
          <note n="a21a71a3">
            THAM (s)
          </note>
          <note n="fa5b7862">
            Fru talman! Ulla Hoffmann och jag är säkert överens om betydelsen
            av jämställdhetsforskning i största allmänhet, men också specifikt
            när det gäller kvinnors hälsa.
          </note>
          <note n="01111536">
            Nu har vi ett forskningspolitiskt beslut som gäller under tre
            år. Under den tidsperioden är det svårt och olämpligt för regeringen
            att gå in med nya prioriteringar inom ramen för det som redan
            fattats beslut om. Däremot kommer det att ges möjlighet att diskutera
            och fatta beslut i dessa frågor i samband att det nya forskningspolitiska
            beslutet fattas på hösten 1996
          </note>
          <note n="e87dccf0">
            för den då kommande treårsperioden. Det är min avsikt och min
            varma förhoppning att vi vid det tillfället skall ha underlag
            för tydliga och klara prioriteringar, inte minst när det gäller
            detta område.
          </note>
          <note n="b1a41acd">
            De utredningar som jag har hänvisat till kommer säkert också
            att ge ett intressant underlag för propositioner i dessa avseenden
            liksom givetvis även den forskningsberedning som regeringen nyligen
            har tillsatt. Där finns det en mycket god expertis när det gäller
            just den typ av frågeställningar som Ulla Hoffmann här reser,
            inte minst på det medicinska området.
          </note>
          <note n="2f186976">
            Anf. 39 ULLA HOFFMANN (v)
          </note>
          <note n="46a68a4b">
            Fru talman! Jag uppskattar återigen dessa ansatser och det som
            kommer att ske. Jag är helt övertygad om att det är precis så
            som statsrådet säger, vi har inte delade meningar i den här frågan.
          </note>
          <note n="da5db6fc">
            Men jag vill påskynda det här arbetet med mina frågor. Nu börjar
            jag ju själv närma mig den ålder då det handlar om hjärtinfarkt
            osv. Jag vill inte komma till akuten på något sjukhus och bli
            mätt med manliga mått, så att säga. Jag vill få den behandling
            som jag skall ha som kvinna.
          </note>
          <note n="ccd06835">
            Jag är också medveten om detta med ministerstyre och att man
            inte skall gå in och tala om hur olika saker skall vara. Men då
            får vi väl hoppas på att olika påtryckningar och signaler till
            forskningråd osv. talar om att detta är en betydande forskning
            och att den är viktig för mer än hälften av den svenska befolkningen.
          </note>
          <note n="5339dfb4">
            Anf. 40 Utbildningsminister CARL
          </note>
          <note n="a21a71a3">
            THAM (s)
          </note>
          <note n="4e685630">
            Fru talman! Jag delar Ulla Hoffmanns optimism i det här avseendet.
            Den debatt som vi nu för, och också andra debatter, har nämligen
            betydelse i sådana här sammanhang.
          </note>
          <note n="f41c43d4">
            Till min glädje noterar jag att den debatt som skapats med anledning
            av regeringens förslag för ökad jämställdhet inom högskolan har
            lett fram till en rad konstruktiva förslag om hur jämställdheten
            skall förbättras; också från personer som man rimligen inte kan
            misstänka hade dessa tankar bara för ett halvår sedan. Därför
            har det här lett till en aktivering av tänkandet på detta område.
          </note>
          <note n="e5ca8ee9">
            Det gäller också, det är jag övertygad om, inom forskningsråden
            och forskarvärlden. Där har man ju nu på ett något annorlunda
            sätt litet till mans fått upp ögonen för betydelsen av kvinnoforskning,
            inte minst inom hälsoområdet. Jag har själv flera gånger hänvisat
            just till hälsoområdet som ett exempel på ett område där underrepresentationen
            av kvinnliga forskare faktiskt får resultat vad avser behandlingsmetoder.
          </note>
          <note n="24cc131a">
            Anf. 41 ULLA HOFFMANN (v)
          </note>
          <note n="31cfa081">
            Fru talman! Det är riktigt. Jag har också uppfattat att just
            förslaget om de 30 kvinnliga professorerna ställer till ett väldigt
            liv i den manliga forskarvärlden överlag inom alla olika discipliner.
          </note>
          <note n="3090d3ac">
            Jag önskar statsrådet lycka till i det här arbetet. Vi är många
            som vet att det kommer att bli bra. Men vi kommer att följa detta
            och att ligga på.
          </note>
          <note n="8df23ab0">
            Överläggningen var härmed avslutad.
          </note>
          <note n="847b0a37">
            12 § Svar på fråga 1994/95:477 om levande skolundervisning
          </note>
          <note n="00a1f174">
            Anf. 42 Statsrådet YLVA JOHANSSON (s)
          </note>
          <note n="c5ff17ba">
            Fru talman! Yvonne Ruwaida har frågat mig vilka åtgärder jag
            kommer att vidtaga för att förbättra möjligheterna att ta in besök
            utifrån till eleverna samt förlägga undervisning utanför skolan,
            allt i syfte att få en levande skolundervisning.
          </note>
          <note n="8fe1201b">
            Villkoren för arbetet i skolan har under de senaste årtiondena
            förändrats på ett genomgripande sätt.
          </note>
          <note n="642a9a57">
            Styrningen av skolan har lagts om helt. I skollagen anges de
            övergripande målen och bestämmelserna för skolan. I läroplaner
            och kursplaner preciseras skolans mål och uppgifter. Där fördelas
            också ansvaret på olika befattningshavare i skolan, främst lärare
            och rektor. Det är sedan kommunerna och skolorna som har ansvaret
            för skolverksamhetens genomförande och för att verksamheten utvecklas
            så att den svarar mot de uppställda målen.
          </note>
          <note n="ee942286">
            I den nationella utvärdering av grundskolan som genomfördes våren
            1992 säger Skolverket att den positiva bilden av skolan störs
            av att eleverna tycks vara ovana vid att tänka självständigt och
            att de överlag har dålig förmåga att tillämpa sina kunskaper.
          </note>
          <note n="59fa4be4">
            Samtidigt är katederundervisning den vanligaste undervisningsformen;
            elevaktiva undersökande arbetssätt används bara i begränsad omfattning.
          </note>
          <note n="5af43020">
            Ämnesövergripande undervisning, organiserad utifrån teman eller
            problem i verkligheten, är i många fall att föredra om man vill
            hjälpa eleverna att uppfatta sammanhang. Det har funnits inslag
            i tidigare styrsystem som försvårat en sådan undervisning. Indelningen
            i ämnen har varit den helt dominerande organisationsprincipen
            för undervisningen. Men den stora fördelen med de nya läro- och
            kursplanerna är att de, till skillnad från de tidigare, så starkt
            betonar varje skolas frihet att själv organisera skolarbetet.
            Även om timplanerna fortfarande är uppdelade i ämnen är det lärare
            och elever som skall komma överens om hur målen i läroplan och
            kursplaner bäst skall uppnås. Det kan ske i ämnesintegrerat arbete
            men också inom ramen för ett enskilt ämne.
          </note>
          <note n="0ec2057f">
            Flera viktiga mål för skolverksamheten kan inte heller hänföras
            till något eller några bestämda ämnen.
          </note>
          <note n="aa18412f">
            Det gäller t.ex. undervisning om miljö, sex och samlevnad, alkohol,
            tobak och narkotika. Rektor har därför getts ett särskilt ansvar
            för denna integration.
          </note>
          <note n="e44b3fcd">
            Jag är glad över att Yvonne Ruwaida har tagit upp frågan om en
            levande skolundervisning. För mig är det viktigt att nu - efter
            alla stora organisationsförändringar - prioritera frågor om det
            inre arbetet i skolan. Skolan är en institution för elevernas
            lärande och personliga utveckling. Det hjälper föga vad skolan
            vill eller tror sig lära ut om inte eleverna själva tar ansvar
            för sitt lärande. Men det är också viktigt att slå fast att skolan
            inte kan utföra sitt uppdrag avskilt från resten av samhället.
            Undervisningens innehåll måste beröra eleverna, få dem att uppleva
            att det som försiggår i klassrummet gäller dem själva. Så är det
            inte alltid i dag. Alltför många elever uppfattar undervisningen
            som skild från deras erfarenheter och framtidsföreställningar.
          </note>
          <note n="8581f796">
            I den kommitté som regeringen nyligen tillsatt,
          </note>
          <note n="cfa52dac">
            Skolkommittén, är uppgiften just att stimulera och stödja den
            pedagogiska utvecklingen i skolan.
          </note>
          <note n="e43831f0">
            Anf. 43 YVONNE RUWAIDA (mp)
          </note>
          <note n="d4e4fe10">
            Fru talman! Min erfarenhet, efter att ha talat med elever och
            lärare, är att man känner att de nya lärooch kursplanerna faktiskt
            försvårar när det gäller möjligheterna att dels ta emot besök
            i skolan, dels göra besök utanför skolan, dvs. i samhället. Jag
            tror att det är oerhört viktigt att man har den möjligheten, bl.a.
            i arbetet mot mobbning och våld men även i arbetet mot rasism
            och främlingsfientlighet. Där kan man t.ex. tänka sig att elever
            besöker en flyktingförläggning.
          </note>
          <note n="d972ef60">
            Efter sommaren har vi ju EU-valet, alltså valet till
          </note>
          <note n="e01ad5a8">
            EU-parlamentet. Jag är inte säker på att skolorna faktiskt känner
            att de har möjlighet att ta emot bl.a.
          </note>
          <note n="aa587dea">
            representanter för olika politiska ungdomsförbund för att debattera
            den här frågan. Jag tycker att det är oroväckande att man just
            känner sig så begränsad, att man beträffande den lektionstid som
            används till annat har mycket mera att ta igen. Det är den uppfattning
            jag har efter att ha pratat med lärare på olika ställen i hela
            landet.
          </note>
          <note n="4cce16d1">
            Anf. 44 Statsrådet YLVA JOHANSSON (s)
          </note>
          <note n="c780f51d">
            Fru talman! Det är mycket allvarligt om det är så som Yvonne
            Ruwaida här beskriver, dvs. att skolorna och lärarna har uppfattningen
            att den nya timplanen innebär större begränsningar. I själva verket
            är det tvärtom.
          </note>
          <note n="02e9ec93">
            I den tidigare timplanen angavs veckotimmar. Det betydde att
            om en klass t.ex. skulle ge sig i väg på studiebesök en hel dag,
            förlorade man undervisning i andra ämnen som var inlagda den dagen.
            Därför fick man motsättningar mellan olika lärare och olika ämnen
            på skolan.
          </note>
          <note n="017501df">
            I den nuvarande timplanen har vi inte längre veckotimmar, utan
            ett absolut timtal. Det betyder att man kan lägga ut timmarna
            mycket bättre så att man t.ex. kan koncentrera lektionstid som
            gäller samhällskunskap, historia, geografi och kanske också andra
            ämnen som är aktuella att behandla i samband med
          </note>
          <note n="067d0f38">
            EU-valet. På det sättet skall man kunna koncentrera sig på den
            uppgiften under en vecka eller en längre period, eller kanske
            bara under en dag.
          </note>
          <note n="2dbd7f34">
            På samma sätt kan man använda tiden till utflykter i naturen
            eller till andra undersökande arbetssätt.
          </note>
          <note n="8b2f6249">
            Med lärarledd undervisning i den nya timplanen menas undervisning
            som är organiserad och ledd av lärare. Det innebär också studiebesök,
            besök på bibliotek och undersökande arbete och även att ta in
            andra personer. Det är oerhört viktigt att skolan inte blir sig
            själv nog och tror att det man skall lära sig om samhället i sin
            helhet går att finna i skolans läroböcker eller i laborationssalarna.
            Man måste också dels gå utanför skolans väggar, dels öppna skolan
            så att det som finns utanför kommer in och kan bearbetas i skolan.
          </note>
          <note n="24faf312">
            Anf. 45 YVONNE RUWAIDA (mp)
          </note>
          <note n="52559177">
            Fru talman! Skolan har genomgått en massa förändringar under
            de senaste åren. Över huvud taget tror jag att det för både lärare
            och elever har varit en jobbig tid.
          </note>
          <note n="eae4d767">
            Jag kan inte, eftersom jag inte är lärare, till hundra procent
            säga vilka möjligheter de nya läro- och kursplanerna ger. Den
            erfarenhet jag har - efter samtal med alla lärare som jag träffat,
            och jag har faktiskt varit på en hel del skolor under det senaste
            halvåret -
          </note>
          <note n="c3745f22">
            är att de känner att den nya planen hindrar dem. Lärarna måste
            ju gå igenom en del ämnen. Då blir det ingen tid över. De får
            jobba övertid, som de sagt. En lärare sade: Jag får lägga ner
            en timme extra och eleverna också. Det blir jobbigt. Man hinner
            inte gå igenom det man skall. Det gäller ju att läsa vissa kapitel
            och kunna dem inför proven.
          </note>
          <note n="c1dd1842">
            Anf. 46 Statsrådet YLVA JOHANSSON (s)
          </note>
          <note n="07a74b24">
            Fru talman! Just de argument som Yvonne Ruwaida sist tog upp
            har också jag mött på vissa gymnasieskolor. Jag menar att de bygger
            på en felsyn. Undervisningen går nämligen inte ut på att läraren
            skall hinna gå igenom si och så många sidor i en bok, utan undervisningen
            går ut på att eleverna skall inhämta vissa väsentliga kunskaper
            och begrepp och få förståelse om viktiga samband. Då är det viktigt
            att lösgöra sig.
          </note>
          <note n="36e17ff2">
            Det finns faktiskt en skillnad här. Det som läraren går igenom
            i boken är inte detsamma som det som eleverna lär sig. Nu måste
            vi fokusera på det som eleverna lär sig. Då tror jag att ett bra
            sätt att lära sig att själv tillägna sig sina kunskaper är att
            man öppnar skolan, går utanför skolan, tar in alla till skolan
            och själv är delaktig och aktiv i sitt kunskapssökande.
          </note>
          <note n="172fa7b0">
            Anf. 47 YVONNE RUWAIDA (mp)
          </note>
          <note n="469dd188">
            Fru talman! Jag håller med Ylva Johansson när det gäller synen
            på skolan, att man inte skall lära sig saker utantill från en
            bok. Men problemet kvarstår. På just de gymnasieskolor som jag
            besökt finns det lärare som faktiskt kanske inte har tagit till
            sig synen på vad det innebär att lära. Man känner sig begränsad
            när det gäller att ta emot studiebesök.
          </note>
          <note n="4547bbd1">
            Vad kan man då göra? Man skall kanske besöka skolorna och på
            något sätt kanske få lärare att lära mer om pedagogik, om hur
            man faktiskt kan lära ut.
          </note>
          <note n="12fb3bd1">
            Det gäller att få dem att se till att eleverna blir mera delaktiga
            och att ändra på deras synsätt.
          </note>
          <note n="fd4a6d65">
            Jag håller med Ylva Johansson när det gäller synen på hur man
            skall lära - enligt vad som berättats här. Men det fungerar inte
            i dag. En hel del lärare och elever känner sig faktiskt begränsade.
            De känner att de inte har möjlighet att ta emot studiebesök eller
            att göra studiebesök så som de skulle vilja göra.
          </note>
          <note n="3742321b">
            Anf. 48 Statsrådet YLVA JOHANSSON (s)
          </note>
          <note n="6b3dd06f">
            Fru talman! Det här är ett mycket väsentligt problem. Regeringen
            har också fokuserat på just det inre arbetet i skolan. Det är
            där man kan åstadkomma en stor kvalitetshöjning med de befintliga
            resurserna.
          </note>
          <note n="5487dd76">
            I den kommitté som jag har tillsatt, och som jag hänvisade till
            i mitt svar, har alla ledamöter egen erfarenhet av att syssla
            med pedagogiskt utvecklingsarbete i skolan. Jag hoppas att man
            därför kommer att ha en bra grund för förslag på hur vi skall
            kunna åstadkomma en pedagogisk utveckling, inte bara på några
            skolor, utan på alla skolor.
          </note>
          <note n="5a07bf30">
            I dag finns instrumenten. Men det finns också en tröghet. Vi
            ser att skillnaden mellan olika skolor ökar i vissa avseenden.
            Några skolor har satt i gång ett utvecklingsarbete som går mycket
            bra. De får med sig allt fler. Det blir som en snöboll som rullar
            vidare.
          </note>
          <note n="c0ce0626">
            Det går allt bättre, medan andra skolor står kvar och stampar.
            Utmaningen nu är att få i gång en pedagogisk utveckling på alla
            skolor. Det är en av huvuduppgifterna i den kommitté som regeringen
            har tillsatt.
          </note>
          <note n="8df23ab0">
            Överläggningen var härmed avslutad.
          </note>
          <note n="eb3b1aa4">
            13 § Svar på fråga 1994/95:478 om föräldrars frivilligarbete
            i skolan
          </note>
          <note n="1f14db3d">
            Anf. 49 Statsrådet YLVA JOHANSSON (s)
          </note>
          <note n="81ac84f6">
            Fru talman! Ulla-Britt Hagström har frågat mig om jag avser att
            ta några initiativ för att få ett snabbare genomslag av frivilligarbetet
            i skolan som komplement till den ordinarie verksamheten.
          </note>
          <note n="b1e11a39">
            En demokratisk skola med starkt brukarinflytande, både för lärare
            och föräldrar, men framför allt för eleverna, är ett prioriterat
            område för regeringens skolpolitik.
          </note>
          <note n="2a6780e7">
            Skolan är en förberedelse för livet, säger man ofta.
          </note>
          <note n="744f3cdc">
            Men det är inte bara det - skolan är också livet självt för de
            barn och ungdomar som tillbringar sin tid där, under långa skoldagar,
            år efter år. Och för eleverna är skolan en helhet. Det är inte
            bara lektioner och målinriktat lärande som betyder något för dem.
            Kamratkontakterna är viktiga, samvaro på raster och håltimmar,
            lekar och spel, diskussioner med lärare och andra vuxna i och
            utanför klassrummet. Det är helheten som formar föreställningar,
            attityder och kunskaper.
          </note>
          <note n="22227477">
            Med denna helhetssyn på skolan växer en rad områden fram där
            äldre ungdomar och vuxna kan göra goda insatser för skolan.
          </note>
          <note n="30542ff5">
            Många barn har behov av extra stöd i skolan, inte minst vad gäller
            vuxenkontakter. Det är viktigt att som ung bli sedd, bemött och
            respekterad av vuxna.
          </note>
          <note n="53900e87">
            Lika viktigt är det att som vuxen känna att man betyder något
            för den uppväxande generationen.
          </note>
          <note n="e629ab41">
            I dag finns löftesrika försök i många kommuner med samarbete
            mellan olika kommunala förvaltningar, myndigheter, lokala föreningar,
            m.fl., med skolan/eleven som centrum för verksamheten. Försöken
            har ofta lett till bredare kontaktytor mellan människor
          </note>
          <note n="d7d80bcb">
            - inte minst mellan generationer - bättre gemenskap och trevligare
            närmiljö. De begränsade resurser som finns i ett bostadsområde
            har kunnat användas på ett bättre sätt. När "skolan" i dessa försök
            blir till "vår skola" ökar möjligheterna för påverkan och makt
            för den enskilda människan. Jag är angelägen om att lyfta fram
            sådana exempel.
          </note>
          <note n="15a3bde8">
            Det är dock den enskilda skolan, med skolpersonal, föräldrar
            och elever, som bäst vet var de största behoven av stöd finns.
            Politikens uppgift är att skapa förutsättningar för att behov
            från skolan och kompetens och intresse från äldre ungdomar och
            vuxna skall kunna mötas. En sådan förutsättning finns i regeringens
            sysselsättningsproposition.
          </note>
          <note n="bedd3a93">
            Ett av de största problemen i samhället är att över
          </note>
          <note n="7e44fadb">
            300 000 människor i dag är öppet arbetslösa. Människor som är
            utestängda från den frihet, gemenskap och möjlighet till utveckling
            som ett arbete ger.
          </note>
          <note n="ecf23efe">
            Jag vill i detta sammanhang peka på de möjligheter som öppnats
            i och med sysselsättningspropositionen som regeringen nyligen
            överlämnat till riksdagen.
          </note>
          <note n="60ec5ee5">
            Förutom ALU och beredskapsjobb erbjuds nu goda möjligheter för
            kommunerna att använda sig av arbetsplatsintroduktion. Genom dessa
            åtgärder finns förutsättningar att föra samman de behov som finns
            i skolan med arbetslösa människors vilja att genom ett arbete
            kunna försörja sig och göra nytta.
          </note>
          <note n="277e3a68">
            Nu öppnas möjligheter för skolor att ta till vara arbetslösa
            ungdomars kompetens och engagemang på viktiga områden som t.ex.
            informationsteknologi, miljö, kultur, språk, kamratstöd.
          </note>
          <note n="d20c95fc">
            Nu öppnas också möjligheter för äldre arbetslösa att komma in
            i skolan. Med sin ålder, arbets- och livserfarenhet kan de medverka
            till att öka motivationen för de kunskapskrav som ställs och de
            arbetsformer som läroplanen förutsätter. Skolan och samhället
            utanför knyts därmed närmare varandra.
          </note>
          <note n="63bd75a9">
            Anf. 50 ULLA-BRITT HAGSTRÖM (kds)
          </note>
          <note n="d239ab8e">
            Fru talman! Jag är tacksam för statsrådet Ylva Johanssons svar
            om att öppna skolan. Jag tror inte att bara föräldrar utan också
            pensionerade lärare, skolledare, andra yrkeskategorier, ja, personer
            från olika håll i samhället skulle kunna tillföra skolan en hel
            del genom frivilligt arbete. Och många av barnen behöver hjälp
            i sin utveckling av en mer omfattande vuxenkontakt.
          </note>
          <note n="ddefd686">
            Givetvis är det också bra för ungdomar med ALU, beredskapsjobb
            och informationsteknologi, som Ylva
          </note>
          <note n="084b3ea5">
            Johansson säger. Det öppnar kontakter.
          </note>
          <note n="865507e1">
            I det engelska systemet med "voluntary helpers"
          </note>
          <note n="8aee5331">
            är det till den allra största delen föräldrar som ställer upp.
            Men f.d. lärare och övriga samhällsmedborgare hjälper också frivilligt
            till på olika sätt. Det systemet bygger på skolornas eget initiativ.
            I de flesta fall sker rekryteringen genom kontakter. Men man går
            också ut och annonserar. Det normala är att "voluntary helpers"
            hjälper till två timmar i veckan.
          </note>
          <note n="a927f5cc">
            Ordet "helpers" använder jag för att visa att det är ett komplement
            och inte en inskränkning i den ordinarie skolverksamheten.
          </note>
          <note n="52222854">
            1993 beslutade regeringen att tillkalla en beredning för att
            främja den ideella sektorn. Det var på dåvarande civilminister
            Inger Davidsons initiativ.
          </note>
          <note n="59d5b3f8">
            Syftet var att beredningen skulle identifiera hinder för ett
            ökat engagemang i offentlig verksamhet och lämna förslag som underlättar
            för ideella organisationer att sprida erfarenheter från olika
            utvecklingsprojekt från andra länder.
          </note>
          <note n="3f3535fc">
            Nu har skolministern i svaret mest pekat på arbetsmarknadsåtgärder
            och lyft fram modeller från frivilligverksamheten. Då blir min
            följdfråga: Har skolministern kontakter med civilministern för
            att för skolans del undanröja hinder för arbetet i den ideella
            sektorn?
          </note>
          <note n="7a7b76e6">
            Anf. 51 Statsrådet YLVA JOHANSSON (s)
          </note>
          <note n="6f8ae350">
            Fru talman! Jag vill också understryka att när vi talar om frivilligt
            och oavlönat arbete i skolan eller om arbetslösa som arbetar i
            skolan som en del i en arbetsmarknadsåtgärd är detta självklart
            ett komplement, som inte kan ersätta den ordinarie verksamheten
            eller den ordinarie personalen i skolan.
          </note>
          <note n="e0e559fe">
            Det behövs ett stort antal vuxna bland våra barn och ungdomar
            av olika skäl. Det är därför angeläget att se till att de som
            vill komma till skolan och arbeta frivillgt utan ersättning skall
            ha möjlighet att göra det.
          </note>
          <note n="0f16d271">
            Ulla-Britt Hagström tar upp exempel från England. Oturligt nog
            finns det en skillnad mellan oss och
          </note>
          <note n="1abe6eab">
            England i det avseendet att England har en väsentligt större
            arbetslöshet och ett väsentligt sämre skyddsnät för dem som är
            arbetslösa. Det betyder att det finns fler människor som inte
            har någon utsikt att kunna försörja sig på eget arbete och som
            kan gå in och arbeta frivilligt i t.ex. skolan.
          </note>
          <note n="59953134">
            De behövs självklart i skolan, men jag skulle inte vilja se en
            utveckling i Sverige där en stor grupp människor inte ser någon
            möjlighet att i framtiden försörja sig själva på eget arbete.
          </note>
          <note n="14dab979">
            Även om man har eget arbete, eller om man är studerande eller
            pensionär, kanske man vill och kan delta frivilligt i skolans
            arbete. Och det är önskvärt att så sker. Men det är inget som
            vi centralt kan kommendera fram.
          </note>
          <note n="90126992">
            Självklart är det så, för att svara på Ulla-Britt
          </note>
          <note n="9040fa03">
            Hagströms fråga, att om det finns hinder för en sådan samverkan
            skall jag gärna medverka till att undanröja de hindren. Men det
            är viktigt att vi utgår ifrån skolan och de lokala förhållandena.
            Jag vet att det på många håll pågår många fler kontakter mellan
            skolan och det omgivande samhället än vad man kanske kan tro när
            man lyssnar till den centrala skoldebatten.
          </note>
          <note n="fc1c06cb">
            Anf. 52 ULLA-BRITT HAGSTRÖM (kds)
          </note>
          <note n="76cccca5">
            Fru talman! Jag har egentligen inte alls knutit min fråga om
            frivilligverksamheten i skolan till arbetslösheten. Jag menar
            att ett sådant arbete skall bygga på frivillighet.
          </note>
          <note n="425422d0">
            Däremot tycker jag inte att det är fel att man tar in människor
            som deltar i sysselsättningsåtgärder som
          </note>
          <note n="cd8e92fa">
            ALU, beredskapsjobb osv. Det främjar också kontakterna mellan
            skolan och samhället, men det blir inte helt frivilligt på samma
            sätt att delta i skolans arbete.
          </note>
          <note n="ff168852">
            Det innebär ändå en viss styrning.
          </note>
          <note n="fb868777">
            Vad jag skulle vilja se mer av är de frivilligcenter som växer
            upp. Jag vet att man i Norge följer upp denna verksamhet genom
            forskning. Jag tycker att när man pratar om frivilligcentrerna
            i Sverige handlar det mest om omsorg, vård, socialt arbete och
            kultur, och skolan som är en så stor verksamhet nämns egentligen
            inte så mycket.
          </note>
          <note n="571ed043">
            Därför vill jag att skolministern, trots att detta är en kommunal
            angelägenhet, på något sätt skall träda fram för att öka möjligheterna
            till frivilliginsatser i skolorna. Jag undrar vilka initiativ
            skolministern hittills har tagit.
          </note>
          <note n="4ee54ff0">
            Anf. 53 Statsrådet YLVA JOHANSSON (s)
          </note>
          <note n="c2547aef">
            Fru talman! Ett av de initiativ som regeringen har tagit är att
            tillsätta en särskild kommitté, som har till uppgift att lägga
            fram förslag om hur man skall främja en pedagogisk utveckling
            i skolan. I en pedagogisk utveckling ligger också en ökad öppenhet
            i skolan och ett närmande till närsamhället omkring skolan.
          </note>
          <note n="5aca0c30">
            Skolan har en litet annan tradition när det gäller frivilligarbete
            än vad man har inom vård och omsorg.
          </note>
          <note n="1328fa57">
            I skolans tradition har det ganska mycket handlat om ett nära
            samarbete med framför allt föreningslivet. På den vägen pågår
            i dag ett omfattande frivilligarbete i skolan, där alltså människor
            som är aktiva i föreningar deltar med oavlönat arbete. Det är
            inte så att den enda vägen är att kopiera modeller som kan fungera
            för omsorgsverksamhet, utan skolan har sina egna traditioner.
            I dessa har föreningslivet varit en viktig del.
          </note>
          <note n="b92a3c10">
            Jag hoppas att så också skall vara fallet i fortsättningen.
          </note>
          <note n="0a0824b0">
            Anf. 54 ULLA-BRITT HAGSTRÖM (kds)
          </note>
          <note n="563ed756">
            Fru talman! Det är bra att skolministern träder fram på detta
            sätt, så att vi får en mix mellan den traditionella verksamheten,
            där föreningarna går in, och frivilligcenterarbete i skolan. Skolan
            står inför en utmaning med växande krav på kunskap och kompetens
            samt ett livslångt lärande. Det ställer stora förväntningar på
            skolan. Det blir större barngrupper, det finns barn i riskzonen
            osv. Där står läraren som den professionelle ledaren som skall
            stödja eleverna i deras kunskapsutveckling.
          </note>
          <note n="4cd7a823">
            Läraren är beroende av hur barnen mår. Det framhålls i SOU 1994:73
            att nutidens ungdomsgeneration inte tycks ha trivts sämre i skolan
            än äldre generationer men däremot har upplevt mer av konflikter,
            skolk, bråk, mobbning osv. Det finns i dag ett utbyggt faddersystem
            där äldre elever tar hand om yngre, vilket fungerar väldigt bra.
            Skolministern vill ju nu bredda öppenheten i skolan, och jag undrar
            hur skolministern avser att genomföra denna bredare öppenhet.
          </note>
          <note n="8df23ab0">
            Överläggningen var härmed avslutad.
          </note>
          <note n="7ae3f9d6">
            14 § Svar på fråga 1994/95:481 om sameradions utveckling
          </note>
          <note n="42e0a6fd">
            Anf. 55 Kulturminister MARGOT
          </note>
          <note n="8c955f5f">
            WALLSTRÖM (s)
          </note>
          <note n="5953792c">
            Fru talman! Kristina Zakrisson har frågat mig om jag avser att
            vidta några åtgärder beträffande den svenska sameradion som kan
            bidra till att utveckla det nordiska samarbetet.
          </note>
          <note n="89556520">
            Den 23 mars 1995 ställde Marianne Andersson en fråga om sameradion.
            Jag svarade då att Sveriges
          </note>
          <note n="b27069b2">
            Radio enligt uppgift har diskuterat ett utvidgat samarbete kring
            den samiska programverksamheten med de övriga nordiska public
            service-företagen. En introduktion av digitala ljudradiosändningar
            har aktualiserat möjligheten att utöka kanalutbudet med en samisk
            radiokanal. Om en sådan idé förverkligas är det angeläget att
            det nordiska samarbetet utvecklas för att komplettera det svenskproducerade
            materialet.
          </note>
          <note n="e2354fa3">
            Enligt avtalet mellan staten och Sveriges Radio, som gäller för
            perioden 1993 - 1996, skall företaget i sin programverksamhet
            ta särskild hänsyn till språkliga och etniska minoriteter. Avtalet
            innehåller även bestämmelser om resurser för dessa verksamheter.
          </note>
          <note n="5e70f65e">
            Inom denna ram utformar programföretaget därefter självt sin
            minoritetsspråksverksamhet. Jag har inte för avsikt att under
            innevarande avtalsperiod föreslå några förändringar i fråga om
            den samiska programverksamheten.
          </note>
          <note n="e3a777e5">
            Kulturutskottet tog den 4 maj ställning till regeringens budgetproposition
            i den del som handlar om public service-verksamheten. Kulturutskottet
            anser att en parlamentarisk beredning med uppdrag att formulera
            förslag om vad som långsiktigt skall ingå i public service-uppdraget
            bör tillsättas. Beredningen bör också ta ställning till vilka
            ekonomiska och organisatoriska förutsättningar som bör gälla för
            programbolagen under nästa avtalsperiod. Självklart kommer det
            också att ingå i den parlamentariska beredningens uppgift att
            behandla frågan om sameradion.
          </note>
          <note n="04af4c21">
            Anf. 56 KRISTINA ZAKRISSON (s)
          </note>
          <note n="875dba2b">
            Fru talman! Jag har ställt min fråga utifrån den diskussion som
            pågick här för ett tag sedan om att vi skulle överföra den svenska
            sameradion till den norska sameradion. I tidningsartiklarna framstod
            detta som något mycket negativt. Jag har sedan undersökt saken
            litet närmare och fått klart för mig att det inte är någon överhängande
            fara. Det var inte tänkt så som det framställdes i tidningarna.
          </note>
          <note n="3fae9805">
            Jag är, som framgår av min fråga, inte alls emot en samordning
            av sameradion i Sverige, i Norge och även i Finland. Sameradion
            betyder väldigt mycket för samerna, speciellt i Norrbotten, som
            jag kommer ifrån. Eftersom sameradion såväl i Norge och i Finland
            som i Sverige sänder på nordsamiska, vore det ypperligt att kunna
            samordna verksamheterna. Problemet är att det i dag är mycket
            stora skillnader mellan dessa.
          </note>
          <note n="10e70dd3">
            I Norge gjordes i slutet av 80-talet en utredning om sameradion,
            och den ligger nu till grund för en plan för vidareutveckling.
            Man tycker inom den svenska sameradion att man inte riktigt hänger
            med utan har kommit på efterkälken. I Norge har man t.ex.
          </note>
          <note n="f7fbb912">
            22 timmars sändningsrätt per vecka. Såvitt jag förstått har man
            en egen sändningskanal, och om resurserna tillät det skulle man
            kunna sända hur många program som helst. I Sverige får man sända
            fem timmar per vecka, och ett par timmar är förlagda till helger,
            när det inte är så stor konkurrens om kanalen.
          </note>
          <note n="7220666e">
            Av svaret framgår att digitala ljudradiosändningar skulle kunna
            öppna möjligheter för en egen kanal, och det vore mycket positivt.
            Men i dag är det, som sagt, rätt stora skillnader mellan verksamheterna.
          </note>
          <note n="dadd7475">
            Det framhålls också i svaret att det nordiska samarbetet bör
            utvecklas för att komplettera det svenskproducerade materialet.
            Jag tycker inte att det skall vara fråga om något komplement,
            utan jag skulle vilja se en samnordisk sameradio, dock under förutsättning
            att samarbetet sker på lika villkor.
          </note>
          <note n="3d4e5485">
            Anf. 57 Kulturminister MARGOT
          </note>
          <note n="8c955f5f">
            WALLSTRÖM (s)
          </note>
          <note n="805d933d">
            Fru talman! Det är förvisso så att Norge har kommit mycket längre
            i dessa frågor generellt sett.
          </note>
          <note n="67f4d021">
            Sverige är nog i det sammanhanget lillebror, och vi har säkerligen
            mycket att lära av norrmännen. Vi följer naturligtvis denna fråga
            med stort intresse och hoppas att det vidgade nordiska samarbetet
            skall gå bra. Förhoppningsvis skall man, kanske med hjälp av digitala
            ljudradiosändningar, kunna få större sändningsmöjligheter, så
            att det kan bli en renodlad sameradio.
          </note>
          <note n="955a8db5">
            Jag både hoppas och tror alltså att verksamheten skall utvidgas
            framöver vad gäller såväl samarbete som sändningstider och sändningsmöjligheter.
          </note>
          <note n="f27a1244">
            Anf. 58 KRISTINA ZAKRISSON (s)
          </note>
          <note n="ec4e4663">
            Fru talman! Ja, det framgår av svaret att en parlamentarisk beredning
            skall tillsättas, och jag hoppas att den skall ta upp frågan om
            sameradion. Som jag sagt betyder sameradion väldigt mycket, dels
            för att förmedla nyheter, dels för att hålla fram samisk kultur.
          </note>
          <note n="dc1484d4">
            Det har varit litet tyst ett tag omkring den samiska kulturen.
            Nu börjar en ny generation komma fram, och i det sammanhanget
            har sameradion en mycket stor betydelse.
          </note>
          <note n="163ebd16">
            Det handlar här inte bara om pengar. I Norge hade man 1992 en
            sändningstid om 7 ½ timme per vecka och en budget om 16 miljoner.
            År 1995 har man 22
          </note>
          <note n="79a9e38a">
            timmars sändningstid per vecka och en budget om 22
          </note>
          <note n="bc0c5024">
            miljoner. Man har alltså utökat sändningstiden väldigt mycket
            men inte behövt utöka budgeten i samma omfattning.
          </note>
          <note n="0a46c827">
            I Sverige sänder man 5 timmar och 40 minuter per vecka och har
            en budget om 5,6 miljoner, ungefär en fjärdedel av den norska.
          </note>
          <note n="ae678194">
            Anf. 59 Kulturminister MARGOT
          </note>
          <note n="8c955f5f">
            WALLSTRÖM (s)
          </note>
          <note n="5086845a">
            Fru talman! Jag utgår från att detta blir en av de frågor som
            den parlamentariska beredningen kommer att behandla. Det är viktigt
            att den får in många synpunkter och förslag till hur arbetet kan
            bedrivas i fortsättningen.
          </note>
          <note n="1b347d38">
            Jag har personligen ett stort intresse av att verkligen ta itu
            med de frågor som rör den samiska kulturen och av att allt som
            vi kan göra blir gjort, både beträffande en samisk nationalscen
            och beträffande ljudradiosändningar. Därvidlag tror jag att vi
            har ett gemensamt intresse.
          </note>
          <note n="b16fcf47">
            Anf. 60 KRISTINA ZAKRISSON (s)
          </note>
          <note n="0b334391">
            Fru talman! Det låter mycket positivt. Jag skall uppmana dem
            som jobbar med detta att verkligen föra fram synpunkter. Jag förmodar
            att det blir en mängd remissinstanser i ärendet. Jag hoppas att
            detta skall leda till att sameradion vidareutvecklas på ett bra
            sätt.
          </note>
          <note n="8df23ab0">
            Överläggningen var härmed avslutad.
          </note>
          <note n="a935dd86">
            15 § Svar på fråga 1994/95:471 om bidragsförskott
          </note>
          <note n="f9be0392">
            Anf. 61 Statsrådet ANNA HEDBORG (s)
          </note>
          <note n="56122e99">
            Fru talman! Lennart Fridén har frågat socialministern vilka åtgärder
            hon är beredd att vidta för att komma till rätta med bristerna
            i dagens system med bidragsförskott. Arbetet inom regeringen är
            så fördelat att det är jag som skall besvara frågan.
          </note>
          <note n="035d22be">
            Underhålls- och bidragsförskottsutredningen -93
          </note>
          <note n="7d2f2adc">
            har nyligen lämnat betänkandet Underhållsbidrag och bidragsförskott
            (SOU 1995:26). I betänkandet redovisas olika förslag för att avhjälpa
            brister i bl.a. bidragsförskottssystemet. Min avsikt är att efter
            sedvanlig remissbehandling pröva om de olika förslagen kan leda
            till lagstiftningsåtgärder som undanröjer möjligheter till missbruk
            av systemet.
          </note>
          <note n="cf123198">
            I årets budgetproposition (prop. 1994/95:100, bil.
          </note>
          <note n="56db2d83">
            6) framhåller regeringen att ytterligare besparingar, utöver
            den av riksdagen nyligen beslutade
          </note>
          <note n="c4b7c4ae">
            "frysningen" av bidragsförskottsnivån, måste ske bl.a.
          </note>
          <note n="18c09359">
            genom förändringar i bidragsförskottssystemet. Inriktningen av
            det arbete som mot denna bakgrund har påbörjats inom Socialdepartementet
            är bl.a. att besparingarna skall åstadkommas genom att föräldrarnas
            ansvar för sina barns försörjning tydliggörs och skärps där de
            ekonomiska omständigheterna tillåter det. Arbetet, som senare
            kommer att redovisas för riksdagen, har därmed den inriktning
            som frågeställaren efterlyser.
          </note>
          <note n="97f7d62a">
            Jag vill vidare tillägga att införsel i lön för underhållsbidrag
            enligt föräldrabalken har högsta prioritet enligt bestämmelserna
            i 15 kap. 1 § utsökningsbalken.
          </note>
          <note n="6f834506">
            Anf. 62 LENNART FRIDÉN (m)
          </note>
          <note n="92195f4f">
            Fru talman! Jag får tacka statsrådet för svaret på min fråga.
            Man får intrycket av att "I herremän resen icke så fort, vad göras
            skall är alla redan gjort". Allt är redan på gång. Likväl vill
            jag något kommentera svaret.
          </note>
          <note n="d69d36ad">
            Det gläder mig att det nu kommit ett betänkande, och jag skall
            med glädje ta del av det. Genom att information från tryckerienheten
            om nya SOU-
          </note>
          <note n="9ab79462">
            utredningar m.m. numera ingår i det nya datasystemet får man
            inte samma grepp som förr om vad som är på gång. Det beklagar
            jag djupt.
          </note>
          <note n="b1415c60">
            I svaret talar statsrådet om högsta prioritet. Såvitt jag vet
            innebär det inte att bidragsförskott går före skatt. Det innebär
            ändå att det prioriteras när skatten väl är betald. Skulle man
            inte kunna klara av det hela, blir det en sorts rundgång, något
            som ju inte är särskilt förnuftigt.
          </note>
          <note n="68a1f8ec">
            Jag antyder ytterligare en sak i frågan, och det är att detta
            inte bara är av ekonomisk betydelse. Även om man till en början
            tycker att det är skönt att inte behöva bli så hårt belastad efter
            en separation då man delar på barntillsynen och kostnaderna, tycker
            många efter några år inte om att de hamnat i den situation som
            systemet inneburit. Man har kunnat låta någon annan ta en del
            av ansvaret. Det känns som att man har lämnat även resten av ansvaret
            för barnet genom systemet och tappat kontakten. Många har påpekat
            att hade inte systemet funnits hade de haft bättre kontakt med
            barnet. Det är väsentligt.
          </note>
          <note n="03fda974">
            Jag undrar om detta är någonting som arbetsgruppen inom departementet
            kommer att titta på. Det är en helt annan fråga är den rent ekonomiska,
            nämligen en familjesocial fråga som handlar om relationen mellan
            barn och föräldrar.
          </note>
          <note n="12ed25ea">
            Anf. 63 Statsrådet ANNA HEDBORG (s)
          </note>
          <note n="acf468e4">
            Fru talman! Faktum är att mycket redan är gjort på det här området.
            Ett antal utredningar har gjorts om hur underhållsbidrag och bidragsförskott
            skall konstrueras. Den jag nämnde är den senaste i en lång rad.
          </note>
          <note n="c7afef16">
            Vi samlar nu ihop alla goda förslag för att verkligen komma till
            skott med att reformera bidragsförskottssystemet, så att det naturliga
            ömsesidiga ansvaret för barn ordentligt kommer till uttryck i
            reglerna.
          </note>
          <note n="fe1d75b0">
            Det är alldeles riktigt att underhållsbidragsreglerna är viktiga
            för fäders förhållande till sina barn - det är oftast detta det
            handlar om i dessa sammanhang.
          </note>
          <note n="53389a87">
            Glädjande nog finns det tecken som tyder på att skilda fäder
            umgås mera med sina barn nu för tiden är för ett antal år sedan.
            Levnadsnivåundersökningarna, som görs med några års mellanrum,
            visar att siffrorna på
          </note>
          <note n="c481ea93">
            90-talet är betydligt bättre än på mitten av 80-talet.
          </note>
          <note n="d22f8eb8">
            Det är bra och en naturlig del av relationsutvecklingen när det
            gäller båda föräldrarna och barnen i samhället.
          </note>
          <note n="02af6081">
            Den här frågan är kanske inte alldeles avgörande för den saken,
            men den kan spela sin roll. I den meningen är det naturligtvis
            viktigt att reglerna är rimliga och rättvisa.
          </note>
          <note n="f9a71a86">
            Anf. 64 LENNART FRIDÉN (m)
          </note>
          <note n="cc9ed50d">
            Fru talman! Det gläder mig om utvecklingen är sådan som statsrådet
            säger, och det har jag ingen anledning att betvivla.
          </note>
          <note n="21d568c5">
            Vi i lagutskottet var för ett par år sedan i Australien och tittade
            på dessa frågor. Det visade sig att man där var mycket hård på
            att ta ut bidragen till sina barns underhåll. Det gjorde att det
            blev en närmare kontakt mellan föräldrarna och mellan underhållsgivande
            föräldern och barnet. Det kan finnas goda skäl att inte bara titta
            på vad vi haft här utan också jämföra med andra länder.
          </note>
          <note n="7654ecfb">
            Jag återvänder till frågan om det skulle kunna vara av värde
            att låta det gå före skatten.
          </note>
          <note n="7f6f10bc">
            Anf. 65 Statsrådet ANNA HEDBORG (s)
          </note>
          <note n="1bde85ca">
            Fru talman! Faktum är att underhållsbidrag enligt äktenskapsbalken
            går före skatter och allmänna avgifter. På den punkten är frågan
            redan löst.
          </note>
          <note n="fa79d8a2">
            Jag tror att frågan tjänar på att man tänker i två led, dels
            hur en underhållsskyldighet skall fastställas, dels hur införselreglerna
            skall se ut. Hur införselreglerna ser ut är kanske inte det väsentligaste.
            Den absolut största andelen av underhållsskyldiga fullgör sina
            förpliktelser - 90 % för ett par år sedan. Andelen har sjunkit
            till 82%, men det kan bero på arbetslösheten, och gör det sannolikt.
            Det är i första hand inte fråga om införselregler utan också om
            fastställande av skyldighet.
          </note>
          <note n="35179e6f">
            Anf. 66 LENNART FRIDÉN (m)
          </note>
          <note n="64f45b9a">
            Fru talman! Då tackar jag statsrådet än en gång för svaret. Jag
            ser fram emot både resultatet av arbetet i departementet och de
            nya reglerna. Vi får hoppas att i framtiden inte bara 90 % utan
            100 % fullgör sina skyldigheter gentemot sina barn.
          </note>
          <note n="8df23ab0">
            Överläggningen var härmed avslutad.
          </note>
          <note n="5d8ac257">
            16 § Svar på fråga 1994/95:459 om Yrkesinspektionen i Jönköping
          </note>
          <note n="9830f0ec">
            Anf. 67 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="8cef5910">
            Fru talman! Catarina Rönnung har frågat mig om jag avser att
            förhindra att den för de anställda i alla små och medelstora företag
            så betydelsefulla Yrkesinspektionen i Jönköping flyttas och försvinner
            från
          </note>
          <note n="1d1f862f">
            Jönköpings län.
          </note>
          <note n="612feafa">
            Arbetarskyddsverket består av Arbetarskyddsstyrelsen och Yrkesinspektionen.
            Yrkesinspektionen är i dag uppdelad på 19 distrikt. Arbetarskyddsverket
            omfattas av regerings och riksdags sparkrav på utgifter för statlig
            konsumtion.
          </note>
          <note n="1e09daf8">
            De besparingskrav som i och med detta avses gälla för Arbetarskyddsverket
            ställer krav på ett omfattande förändringsarbete. Verket har på
            eget initiativ med anledning av sparkraven startat ett sådant
            arbete, som bl.a. innebär att organisationen och dess struktur
            ses över.
          </note>
          <note n="c6738c79">
            Arbetarskyddsstyrelsen har i en skrivelse den 28
          </note>
          <note n="cf60ad6a">
            april 1995 till Arbetsmarknadsdepartementet kommit in med förslag
            till ändrad distriktsindelning för Yrkesinspektionen och därvid
            föreslagit att regeringen skall ändra i instruktionen för Arbetarskyddsverket
            så att elva distrikt bildas den 1 juli 1995.
          </note>
          <note n="b446a654">
            Regeringen avser inom kort att ta ställning till Arbetarskyddsstyrelsens
            förslag om ändrad distriktsindelning för Yrkesinspektionen.
          </note>
          <note n="30102d82">
            Då Catarina Rönnung, som framställt frågan, anmält att hon var
            förhindrad att närvara vid sammanträdet, medgav talmannen att
            Martin Nilsson i stället fick delta i överläggningen.
          </note>
          <note n="41116cbf">
            Anf. 68 MARTIN NILSSON (s)
          </note>
          <note n="b6210b29">
            Fru talman! Jag ber att å mina och Catarina Rönnungs vägnar få
            tacka arbetsmarknadsministern för svaret. Vi tycker att frågan
            är viktig i ett län som präglas av många små och medelstora företag.
            Det är viktigt att ha en nära och tät kontakt med Yrkesinspektionen.
            Det är min förhoppning att arbetsmarknadsministern skall genomföra
            sparkraven, som förvisso är nödvändiga, på bästa tänkbara sätt.
          </note>
          <note n="ff4520a0">
            Jag tänker inte genomföra någon längre argumentation utan nöjer
            mig med att överlämna ett alternativt förslag till hur man skulle
            kunna göra motsvarande besparingar utan att för den skull behöva
            lägga ner
          </note>
          <note n="a65df307">
            Yrkesinspektionen i Jönköpings lön.
          </note>
          <note n="a49815ba">
            Därmed tackar jag statsrådet ännu en gång för svaret.
          </note>
          <note n="c72fa9f7">
            Anf. 69 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="684fd615">
            Fru talman! Jag tar gärna emot det. Tack!
          </note>
          <note n="8df23ab0">
            Överläggningen var härmed avslutad.
          </note>
          <note n="be2b542f">
            17 § Svar på fråga 1994/95:461 om jämställdhetsperspektivet i
            vissa propositioner
          </note>
          <note n="7424fed3">
            Anf. 70 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="31e6434f">
            Fru talman! Rose-Marie Frebran har frågat mig på vilket sätt
            regeringen beaktat jämställdhetsperspektivet i propositionerna
            om arbetsmarknadspolitik och regionalpolitik.
          </note>
          <note n="79ad4065">
            Kvinnors arbetslöshet är lägre än männens, men det är trots det
            oroande att de sektorer som domineras av kvinnor, främst den offentliga
            sektorn, bedöms få en minskad sysselsättning under en längre tid
            framåt.
          </note>
          <note n="71bcd974">
            Sysselsättningen ökar däremot kraftigt inom industrisektorn,
            men det är en bransch där männen dominerar.
          </note>
          <note n="e67271c8">
            De offentliga finanserna är i djup obalans, och det är därför
            en huvuduppgift för regeringen att sanera statsfinanserna så att
            grunderna för välfärden kan värnas och den könsuppdelade arbetsmarknaden
            brytas. Lyckas vi inte nu få ordning i statsfinanserna och hålla
            tillbaka de offentliga utgifterna, kommer samhällets jämställdhetssträvanden
            att försvåras avsevärt.
          </note>
          <note n="46ff9eda">
            Regeringen har nyligen avlämnat en viktig proposition om en effektivare
            sysselsättning som kommer att leda till att arbetslinjen stärks,
            något som i högsta grad underlättar för kvinnor i arbetslivet.
            Jag vill nämna några särskilt viktiga områden.
          </note>
          <note n="f2df29d0">
            Regeringen föreslår att arbetsförmedlingarna skall ges större
            frihet att samverka med kommunerna. Det är ett viktigt steg i
            arbetet mot kvinnors arbetslöshet.
          </note>
          <note n="8333e4cf">
            Kommunerna har ofta god kunskap om kvinnors lokala arbetsmarknad.
            En av riktlinjerna för Arbetsmarknadsverket under nästa budgetår
            är att öka jämställdhetssträvandena. All verksamhet inom verket
            skall bedrivas med ett jämställdhetsperspektiv.
          </note>
          <note n="d0a701a9">
            Kvinnors möjligheter att förvärvsarbeta är en grundläggande förutsättning
            för att skapa jämställdhet mellan könen. Regeringen ämnar därför
            avsätta 45
          </note>
          <note n="7af66940">
            miljoner kronor för nästa budgetår inom arbetsmarknadspolitiken
            för projekt som syftar till att bryta den könsuppdelade arbetsmarknaden.
            Framför allt skall arbetet inriktas på de sämst ställda på arbetsmarknaden
            såsom lågutbildade kvinnor och invandrarkvinnor.
          </note>
          <note n="6966ccd9">
            Målet att bryta den könssegregerade arbetsmarknaden kan uppnås
            endast genom en genomgripande förändring av attityder hos både
            sökande och arbetsgivare. Det är viktigt att arbetet med att påverka
            människors attityder i dessa frågor ständigt fortsätter.
          </note>
          <note n="a06a7523">
            Regeringen har därför föreslagit att ytterligare information
            skall ges till arbetsgivare och sökande om tillgången på arbetskraft
            och lediga platser och om de väsentligt förbättrade möjligheter
            som kan öppna sig om den traditionella könsbaserade arbetsmarknaden
            bryts.
          </note>
          <note n="7f4a8d99">
            Regeringen ger Arbetsmarknadskommittén i uppdrag att med förtur
            behandla förslag som syftar till att begränsa den ofrivilliga
            deltidsarbetslösheten som i huvudsak drabbar kvinnor. Arbetsgivarna
            skall i första hand erbjuda deltidsarbetslösa som vill gå upp
            till heltid en sådan tjänst innan ny personal tas in.
          </note>
          <note n="ae3e260b">
            Vidare är utbildningsåtgärder avgörande för möjligheterna att
            nå ett mer jämställt arbetsliv. Därför kan de omfattande insatser
            som föreslås under nästa budgetår på arbetsmarknadsutbildning,
            komvux, utbildningsvikariat och högskoleutbildning ge arbetslösa
            kvinnor nya möjligheter på arbetsmarknaden. Regeringen ser det
            som särskilt angeläget att unga kvinnor genom datorteken får möjlighet
            att lära sig hantera informationsteknik.
          </note>
          <note n="e2325e37">
            När det gäller den regionalpolitiska propositionen har de regionalpolitiska
            företagsstöden på senare tid anpassats i syfte att bl.a. bättre
            passa kvinnliga företagares villkor. För den ökade sysselsättning
            som företagsstöden oftast leder till finns också sedan länge krav
            på att minst 40 % av de nya arbetstillfällena skall avse kvinnor.
          </note>
          <note n="da073996">
            I den regionalpolitiska propositionen hävdar vi därför att det
            är mycket angeläget att bättre ta till vara kvinnors engagemang
            och företagsamhet. Länsstyrelserna bör ha ett stort ansvar för
            att kvinnor bättre kan göra sig gällande i regionalpolitiken.
            Vi ämnar också underlätta företagandet genom att se över stödsystemet
            för att nå ökad samordning och effektivitet. I den översynen kommer
            frågan om hur man bättre kan befrämja kvinnligt företagande att
            spela en stor roll.
          </note>
          <note n="6b02c4e2">
            Regeringen förbättrar vidare villkoren för småföretagandet genom
            att föreslå 400 miljoner kronor för särskilda tillväxtfrämjande
            åtgärder i form av t.ex. ett tillfälligt småföretagsstöd. Även
            här är det angeläget att särskilt stötta kvinnligt företagande
            och sysselsättning för kvinnor.
          </note>
          <note n="253ffe7d">
            De förslag som jag här har nämnt bör alla leda till ett ökat
            företagande, inte minst bland kvinnor. Det är mot denna bakgrund
            grundlöst att, som Rose-Marie
          </note>
          <note n="087b2203">
            Frebran gör, påstå att regeringen inte beaktar jämställdhetsperspektivet
            i sina förslag. Jämställdheten i arbetslivet löper i själva verket
            som en röd tråd genom alla förslag som regeringen presenterat
            i sitt handlingsprogram mot arbetslöshet. Detta gäller även de
            förslag till s.k. målprogram som regeringen överlämnat till EU-kommissionen.
            Det är också felaktigt att påstå att regeringen infört minskat
            stöd till kvinnliga företagare. Om det är det särskilda företagarlånet
            till kvinnor som Rose-Marie Frebran åsyftar, vill jag påminna
            om att regeringen, trots den i kompletteringspropositionen föreslagna
            sänkningen av anslaget, ändå höjt anslaget för lånet väsentligt,
            från den förra regeringens 50 miljoner kronor till de nu föreslagna
          </note>
          <note n="7d45c991">
            150 miljoner kronorna. Att sänkningar av olika stöd trots allt
            måste ske beror givetvis på det allvarliga statsfinansiella läget.
          </note>
          <note n="d4dddd28">
            Regeringens ambitioner för att motverka kvinnors arbetslöshet
            är höga, både inom arbetsmarknadspolitiken och inom regionalpolitiken.
            Jag kan lova Rose-
          </note>
          <note n="6522df60">
            Marie Frebran att jag även fortsättningsvis kommer att följa
            frågorna mycket noga.
          </note>
          <note n="5406cfeb">
            Anf. 71 ROSE-MARIE FREBRAN (kds)
          </note>
          <note n="58f3c077">
            Fru talman! Jag tackar arbetsmarknadsministern för svaret, även
            om jag inte bedömer varje uppgift i det som korrekt. Inledningen
            "Rose-Marie Frebran har frågat mig - - -" är inte korrekt i den
            meningen att jag ställde min fråga till jämställdhetsministern.
          </note>
          <note n="07d374e8">
            Inte ens den där knorren som brukar finnas i början av svaret
            var med, dvs. att "arbetsfördelningen inom regeringen är sådan
            att det är jag som skall svara på frågan".
          </note>
          <note n="824fcaef">
            Jag hade alltså ställt min fråga till jämställdhetsministern,
            som är den som har det yttersta och övergripande ansvaret för
            regeringens jämställdhetspolitik och därmed ansvaret för att jämställdhetsaspekterna
            beaktas inom alla politikområden.
          </note>
          <note n="e53489b6">
            Jag vill använda litet av min taletid till att beklaga att jämställdhetsministern
            inte är beredd att förklara -
          </note>
          <note n="f23bcaf2">
            som jag upplever det - regeringens brist på kvinnlig profil i
            de aktuella propositionerna.
          </note>
          <note n="1f7370a6">
            För att få diskutera de här frågorna med jämställdhetsministern
            måste man uppenbarligen vara arg journalist eller något sådant
            och föra diskussionen i medierna. Det är annorlunda här i kammaren
            för en engagerad riksdagsledamot. Jag får kanske ställa en fråga
            till samordningsminister Jan Nygren om hur man skall bära sig
            åt för att få diskutera jämställdhetspolitik med jämställdhetsministern.
          </note>
          <note n="32774a5a">
            I svaret finns det väldigt många vackra ord och målsättningar
            som jag kan instämma i. Det är ett långt svar, ungefär tre och
            en halv sida, och det är en mycket kort tid som står till en frågeställares
            förfogande. Jag kommer därför inte att beröra så mycket av detta
            nu.
          </note>
          <note n="cc5ff776">
            Jag vill ändå fråga: Var finns de selektiva åtgärder som till
            skillnad från de generella är inriktade på den kvinnliga arbetslöshet
            som vi kommer att få se i den offentliga sektorn?
          </note>
          <note n="0c9ff9be">
            Anf. 72 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="893d14df">
            Fru talman! Jag tycker till att börja med att det är rätt naturligt
            att det är jag som företräder regeringen när vi diskuterar arbetsmarknads-
            och regionalpolitik.
          </note>
          <note n="aecb495e">
            Besluten som fattas i regeringen är kollektiva. Det innebär att
            vi alla regeringsmedlemmar står bakom besluten och att jag också
            argumenterar för dem i kammaren. Även om det är jobbigt för Rose-Marie
          </note>
          <note n="8b2b22c9">
            Frebran att det blir på det sättet så är det ändå rätt naturligt.
          </note>
          <note n="b739a90b">
            Det som vi nu genomför innebär en stor förändring av arbetsmarknadspolitiken.
            I stället för att vi i riksdagen reglerar i detalj hur arbetsmarknadspolitiken
            skall fungera överlåter vi väldigt mycket av ansvaret för den
            praktiska utformningen på den lokala och den regionala nivån.
            Vi gör det därför att vi tror att det är klokast att detta sker
            ute i verkligheten.
          </note>
          <note n="66ebf552">
            Innan regeringen till länsarbetsnämnder och arbetsförmedlingar
            skickar i väg verktygslådan med de verktyg och pengar som finns
            i arbetsmarknadspolitiken, anger vi i ett regleringsbrev vilka
            mål som skall gälla. Som jag sade i frågesvaret kommer det att
            vara ett mycket tydligt mål för Arbetsmarknadsverket att jämställdhetsperspektivet
            skall gälla i alla sammanhang.
          </note>
          <note n="1f49b412">
            Jag tror att vi når bättre resultat när det gäller jämställdhet
            genom att använda målstyrning i arbetsmarknadspolitiken i stället
            för detaljstyrning från riksdagen. Ser man till historien visar
            den att detaljstyrningen från riksdagen inte har varit speciellt
            framgångsrik när det gäller arbetsmarknadspolitiken och jämställdheten.
          </note>
          <note n="56279df2">
            Anf. 73 ROSE-MARIE FREBRAN (kds)
          </note>
          <note n="22371148">
            Fru talman! Jag fick naturligtvis inget svar på min direkta fråga
            i slutet av mitt förra anförande, eftersom det inte finns något
            svar på den frågan. De generella åtgärder som finns på arbetsmarknadspolitikens
            område kan naturligtvis utnyttjas för både män och kvinnor och
            komma båda könen till godo.
          </note>
          <note n="a2d0ba11">
            De selektiva åtgärder som regeringen sätter in inriktar sig på
            manliga områden. Jag tycker att detta är mycket beklagligt. Åtgärderna
            utgår från hur arbetslösheten har sett ut under flera år och hur
            den ser ut just nu. Det finns ingen beredskap eller framförhållning
            för det som kommer att hända när ca 20 000
          </note>
          <note n="f5f65cea">
            människor varje år fram till sekelskiftet lämnar den offentliga
            sektorn. Jag kan inte förstå hur man kan försvara att selektiva
            åtgärder bara sätts in på manliga områden.
          </note>
          <note n="39223614">
            Anf. 74 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="47529c05">
            Fru talman! Till att börja med är detta sakligt fel.
          </note>
          <note n="053d14d2">
            Det sätts in selektiva åtgärder i arbetsmarknadspolitiken också
            för att åstadkomma bättre resultat för kvinnorna på arbetsmarknaden.
          </note>
          <note n="26891e48">
            Politiken omfattar ju mer än arbetsmarknadspolitik. Till skillnad
            från den tidigare regeringen ökar den här regeringen faktiskt
            den offentliga sektorns inkomster genom ett antal skattehöjningar,
            och på det sättet förbättras möjligheterna att klara den offentliga
            sektorn.
          </note>
          <note n="9beaa322">
            Dessutom inför vi extra stimulanser för hemmamarknadsindustrin
            genom konsumtionsstimulanser, t.ex.sänkt moms, vilka gör att vi
            också stimulerar den sektorn. På samma sätt som vi åstadkommer
            generella stimulanser för exportindustrin och investeringssektorn
            höjer vi skatter för att klara den offentliga sektorn och stimulerar
            konsumtion genom momssänkning. Generella stimulanser finns alltså
            inom alla de fyra stora blocken i den ekonomiska politiken.
          </note>
          <note n="6b91016e">
            Anf. 75 ROSE-MARIE FREBRAN (kds)
          </note>
          <note n="b69a89a7">
            Fru talman! Jag delar inte alls arbetsmarknadsministerns uppfattning
            i de här frågorna.
          </note>
          <note n="62172f25">
            Det är i själva verket så att offentlig sektor inte kommer att
            klara verksamhet på samma nivå som i dag. Kan vi inte vara överens
            om att tiotusentals, kanske hundratusentals, anställda kommer
            att lämna offentlig sektor fram till år 2000? Vi kristdemokrater
            föreslår, precis som under den förra regeringen, att länsarbetsnämnderna
            skall få sluta avtal med kommuner och landsting om utbildning
            och kompetenshöjning i stället för öppen arbetslöshet.
          </note>
          <note n="0beeff84">
            Jag vill också fråga när det gäller stödet till kvinnors företagande:
            Anser arbetsmarknadsministern att behovet har minskat från januari
            1995 till april 1995, eftersom ni skär ned?
          </note>
          <note n="cb4d77ba">
            Anf. 76 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="64a663be">
            Fru talman! Jag skall svara på frågorna.
          </note>
          <note n="a3e859b8">
            Länsarbetsnämnderna har även nu möjlighet att träffa avtal med
            kommunerna, så det är ingen skillnad mellan vad som gällde under
            den förra regeringen och vad som gäller under den nuvarande regeringen.
            Det som skiljer är att länsarbetsnämnderna nu själva bestämmer
            hur stor volym de vill lägga på detta. Tidigare reglerade riksdagen
            det. Länsarbetsnämnderna har alltså större frihet i dag än de
            hade tidigare.
          </note>
          <note n="722a8a43">
            Frågan om hur stor den offentliga verksamheten skall bli bestäms
            mycket av de offentliga inkomsterna.
          </note>
          <note n="a308bfed">
            Den förra regeringen trodde att man kunde bestämma det genom
            att låna pengar för att finansiera offentlig verksamhet. Vi höjer
            ett antal skatter. Det måste vara så, att om man ökar inkomsterna
            har man större möjlighet att klara sysselsättningen än om man
            lånar till offentlig verksamhet. Där känner jag mig inte heller
            särskilt pressad av frågeställaren.
          </note>
          <note n="be447d0a">
            Slutligen är det riktigt att det finns ett större behov än de
            150 miljoner som vi nu har tagit fram för lån till kvinnliga företagare,
            men vi har ändå tredubblat stödet.
          </note>
          <note n="cafdb4a2">
            Anf. 77 ROSE-MARIE FREBRAN (kds)
          </note>
          <note n="76fceaf1">
            Fru talman! Jag konstaterar att regeringen har gjort en annan
            bedömning i april än den gjorde i januari. I april bedömde man
            att behovet var lägre än man bedömde i januari, och jag beklagar
            detta.
          </note>
          <note n="0ffb4320">
            Regeringens höjda skatter för att öka de offentliga inkomsterna
            kommer inte kommunerna till del. Regeringens höjda egenavgifter
            gör att kommunernas inkomster kommer att minska, genom ett minskat
            skatteunderlag.
          </note>
          <note n="bf3cf47b">
            Jag vill ta upp en annan sak i svaret, och det är när arbetsmarknadsministern
            talar om de lågutbildade kvinnorna. Jag tycker att det är närmast
            ett hån att göra det i det här sammanhanget, samtidigt som regeringen
            har varit påtryckande och föreslagit riksdagen - vilket den har
            gått med på - att avskaffa barntilläggen i svux och svuxa. Många
            av de allra mest behövande, de allra mest lågutbildade kvinnorna,
            kommer nu att vara tvungna att avbryta de utbildningar som de
            har gått in i. Detta är en skamfläck för Sverige.
          </note>
          <note n="c1bc289a">
            Anf. 78 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="b694b805">
            Fru talman! Det var hårda ord. Då det gäller utbildningsbidraget
            för de arbetslösa som går in i utbildning har den nuvarande regeringen
            dramatiskt förbättrat detta. Den förra regeringen genomförde en
            kraftig försämring av utbildningsbidraget. Det hade varit klädsamt
            om Rose-Marie Frebran haft samma glöd i argumentationen den gången.
            Vi har nu förbättrat det, och det känns väl bra - eller hur?
          </note>
          <note n="ddb752e7">
            Rose-Marie Frebran sade att regeringen gjorde en annan bedömning
            i april än den gjorde i januari. Vi minskar inte anslagen på grund
            av att det inte finns behov, utan det är så att det inte finns
            pengar. Men vi har trots brist på pengar kunnat tredubbla företagarstödet
            till kvinnor i förhållande till vad den förra regeringen gjorde.
            Det är väl ändå ett ganska bra resultat, trots detta mycket kärva
            läge.
          </note>
          <note n="6117b20e">
            För att sammanfatta debatten kan jag säga att vi har både selektiva
            åtgärder och generella åtgärder för att hjälpa kvinnorna, och
            vi har en arbetsmarknadspolitik som bygger på lokalt förankrad
            politik, som utformas ute i regionerna. Jag tror att det är en
            bra politik.
          </note>
          <note n="8df23ab0">
            Överläggningen var härmed avslutad.
          </note>
          <note n="3fed4c56">
            18 § Svar på fråga 1994/95:479 om tillfälligt stödområde
          </note>
          <note n="fa9c7d0b">
            Anf. 79 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="f3e948fc">
            Fru talman! Krister Örnfjäder har frågat mig om jag kan lämna
            ett svar när frågan om en förlängning av inplaceringen i tillfälligt
            stödområde av Västerviks kommun skall behandlas.
          </note>
          <note n="9f510370">
            Ja, det kan jag. Regeringen avser att inom den närmaste månaden
            pröva frågan om en förlängning av inplaceringen i tillfälligt
            stödområde av de kommuner som för närvarande är inplacerade i
            dylikt stödområde t.o.m. den 30 juni 1995. I detta sammanhang
            kommer regeringen även att bedöma behovet av tillfälliga inplaceringar
            bland övriga kommuner som i dag står utanför stödområdena.
          </note>
          <note n="d249914f">
            Anf. 80 KRISTER ÖRNFJÄDER (s)
          </note>
          <note n="f8f4dcf0">
            Fru talman! Jag vill tacka arbetsmarknadsministern för svaret.
          </note>
          <note n="f78c14a3">
            Anledningen till att jag ställer frågan är att vi i
          </note>
          <note n="0cb89226">
            Västervik för tre fyra år sedan, när jag var kommunalråd, lämnade
            in en ansökan till den tidigare regeringen. Vi gjorde det alltså
            före valet 1991. Ansökan behandlades förra året, och vi fick ett
            jakande besked två tre dagar före valet - det var väl i och för
            sig ingen tillfällighet.
          </note>
          <note n="9c4a93fe">
            Det besked som vi fick kom dock i den situationen att frågan
            skulle överprövas i europeiska sammanhang. Stödet har alltså inte
            varit i funktion längre än sedan den 1 februari. Nu är jag naturligtvis
            mån om att vi inte skall hamna i samma sits igen, bl.a. när det
            gäller tiden. Av svaret av döma lär vi inte hamna i den situationen.
            Jag hoppas dels att vi skall få ett snabbat svar, dels att vi
            skall få ett positivt besked. Jag är naturligtvis medveten om
            att arbetsmarknadsministern inte har möjlighet att lämna det beskedet
            vid detta tillfälle.
          </note>
          <note n="b2714937">
            Jag vill bara med den här frågan ta chansen att få min oro stillad
            och vara säker på att vi i Västervik kan få detta svar till att
            börja med. Jag är medveten om att man på Arbetsmarknadsdepartementet
            tar emot skrifter där det talas om det stora behovet av den här
            hjälpen. Det har alltså visat sig att man i de omkringliggande
            kommunerna, som kom in i det här systemet tidigare än vad Västervik
            gjorde, har haft ett positivt utfall. Jag är övertygad om att
            det även fortsättningsvis kommer att vara så. Jag hoppas naturligtvis
            att det skall bli på det sättet att vi får ett förlängt tillstånd.
          </note>
          <note n="e8c4f3c8">
            Anf. 81 Arbetsmarknadsminister ANDERS
          </note>
          <note n="71c6f78e">
            SUNDSTRÖM (s)
          </note>
          <note n="64cff888">
            Fru talman! Jag tycker också att det är angeläget att vi snabbt
            kan ge ett besked. Jag har velat vänta med behandlingen för att
            den regionalpolitiska propositionen först skall kunna läggas fram
            för och behandlas av riksdagen, som kan ha synpunkter på hur regeringen
            skall hantera stödområdena. Jag lovar att vi skall handlägga denna
            fråga snabbt, så att vi matchar den direkt mot riksdagsbeslutet,
            som kommer inom en månad, och på det sättet snabbt få ut ett besked.
          </note>
          <note n="0d1d0108">
            Jag är medveten om den långa handläggningstiden för just Västervik.
            Man fick där vänta väldigt lång tid på besked, och efter beskedet
            hamnade man i det bryderiet att stödet måste godkännas i EU-
          </note>
          <note n="1730b5e8">
            sammanhang. Jag är alltså väl medveten om de problem som Västervik
            har haft.
          </note>
          <note n="679d754b">
            Anf. 82 KRISTER ÖRNFJÄDER (s)
          </note>
          <note n="c6ba9145">
            Fru talman! Det arbetsmarknadsministern säger känns lugnande,
            och jag tar det till intäkt för att det finns goda möjligheter.
            Tack så mycket!
          </note>
          <note n="8df23ab0">
            Överläggningen var härmed avslutad.
          </note>
          <note n="6b8a4b45">
            19 § Svar på fråga 1994/95:475 om fristad i kyrka
          </note>
          <note n="e1bd3c72">
            Anf. 83 Civilminister MARITA
          </note>
          <note n="bf826a71">
            ULVSKOG (s)
          </note>
          <note n="b581d28c">
            Fru talman! Sten Andersson har beträffande kyrkans rätt att gömma
            icke asylbeviljade frågat mig vilka åtgärder jag avser vidta med
            anledning av att präster bryter mot gällande lagstiftning.
          </note>
          <note n="be195a83">
            Av kyrkolagen framgår att en präst som är misstänkt för brott
            skall anmälas till åtal om fängelse är föreskrivet för brottet.
            Har prästen begått ett brott som visar att han uppenbarligen är
            olämplig att inneha sin anställning får hon eller han avskedas.
            Frågor om åtalsanmälan och avskedanden prövas av domkapitlet i
            det stift där prästen har sin anställning.
          </note>
          <note n="39d4ab7f">
            Det ankommer alltså inte på mig som kyrkominister att undersöka
            om präster bryter mot gällande lagstiftning och därefter vidta
            åtgärder mot dem.
          </note>
          <note n="877a45dc">
            Vad gäller just asylsökande vill jag dock understryka att det
            inte är brottsligt att låta asylsökande vistas i en kyrka. Samtidigt
            finns det inte enligt gällande lagstiftning några särskilda frizoner
            där ingripanden inte kan ske mot personer som eftersöks.
          </note>
          <note n="69ac7f3f">
            Som jag ser det finns det bland oss svenskar en utbredd respekt
            för kyrkorummets helgd. Jag tror också att många upplever det
            som positivt att människor verksamma inom kyrkan utifrån det kristna
            budskapet stöder asylsökande i deras utsatta situation och som
            ett led i detta upplåter sina kyrkor.
          </note>
          <note n="6393c0fd">
            Anf. 84 STEN ANDERSSON (m)
          </note>
          <note n="8e491d7e">
            Fru talman! Jag tackar för svaret. Det innehöll inledningsvis
            mycket brödtext som inte hade med min fråga att göra. Men à la
            bonheure, jag godtar det.
          </note>
          <note n="f7a03e77">
            Vad det konkret handlar om är att många utanför detta hus är
            irriterade över att präster utan någon form av konsekvens själva
            kan ta lagen i egna händer och gömma eller dölja människor som,
            trots att vi har
          </note>
          <note n="87a9041d">
            Europas mest generösa asyllagstiftning, inte får lov att stanna
            här. Det handlar inte om att upplåta kyrkan som någon form av
            bostad, som statsrådet har sagt här. Man gömmer dem för att man
            tror att de på det sättet är oåtkomliga för myndigheterna. Detta
            är ju poängen i det hela, för annars kunde de ju gömma sig i vilken
            lokal som helst. Poängen är att man tror att kyrkorummet skall
            vara heligt under alla omständigheter.
          </note>
          <note n="79fc40f1">
            Jag vill fråga statsrådet: Vem i regeringen är det egentligen
            som är representativ i denna fråga? Jag har nämligen hört andra
            statsråd som inte delar Ulvskogs uppfattning i den här frågan.
            Exempelvis Leif Blomberg har haft sina fajter med mig i medierna,
            där han har uttryckt en exakt motsats till den skrivna text som
            i dag föreligger i kammaren.
          </note>
          <note n="a5923b0b">
            Fru talman! Slutligen någonting om konsekvens:
          </note>
          <note n="9b89bebf">
            Om t.ex. en präst anser att en person, som har begått ett allvarligt
            brott, har gjort fel, skall han då kunna gömma denna person i
            kyrkorummet?
          </note>
          <note n="6ad4ae4d">
            Anf. 85 Statsrådet MARITA ULVSKOG (s)
          </note>
          <note n="22297c6a">
            Fru talman! Jag vill börja med att säga att de kyrkligt aktiva
            personer som på olika sätt har agerat för de asylsökande inte
            tar lagen i egna händer. Det är nämligen inte brottsligt att gömma
            flyktingar. Det är det ena.
          </note>
          <note n="7f8601d0">
            När det sedan gäller vad som gäller tror jag nog att jag och
            Leif Blomberg säger ungefär samma sak.
          </note>
          <note n="c1881997">
            Vi rättar oss nämligen efter vad som står i utlänningslagen,
            10 kap. 3 §. Där står följande: Den som genom att dölja en utlänning
            eller genom en annan sådan åtgärd försöker hindra verkställighet
            att ett beslut om avvisning eller utvisning döms till fängelse
            eller böter om gärningen skett i vinningssyfte.
          </note>
          <note n="f6dfe12c">
            Har gärningen icke skett i vinningssyfte, är den alltså icke
            brottslig. Detta är vad som är vägledande för både Leif Blomberg
            och mig i den här frågan.
          </note>
          <note n="c54683fa">
            Anf. 86 STEN ANDERSSON (m)
          </note>
          <note n="9483ea44">
            Fru talman! Jag har trots allt bara genomgått femårig folkskola,
            men jag är ändå läskunnig. Jag har läst i tidningar, hört på radio
            och sett på TV hur Leif
          </note>
          <note n="fba930c9">
            Blomberg har deklarerat en helt skild uppfattning mot den som
            statsrådet i dag framför.
          </note>
          <note n="58a1da04">
            Jag vet mycket väl att det inte är brottsligt att gömma flyktingar,
            om det inte sker för egen vinnings skull. Men även statsrådet
            borde inse att en del flyktingar som misstänker att de inte får
            sin asylansökan beviljad söker sig till kyrkorummet av ett enda
            skäl, nämligen att de har ingivits uppfattningen att de där är
            oåtkomliga för myndigheterna. Anser statsrådet att min tolkning
            i detta avseende är fel?
          </note>
          <note n="1cea7ba4">
            Anf. 87 Statsrådet MARITA ULVSKOG (s)
          </note>
          <note n="12bce030">
            Fru talman! Jag kan inte tolka hur asylsökande, som kommer hit
            och som inte känner det svenska samhället, resonerar. Det vill
            jag inte ge mig in på.
          </note>
          <note n="8bab1ae8">
            Däremot kan jag nämna att denna fråga naturligtvis är en fråga
            som sysselsätter de kyrkligt aktiva i hög grad.
          </note>
          <note n="fabb94d4">
            Ärkebiskopsämbetet har i en arbetsgrupp, i vilken även representanter
            för Polisen har ingått, utrett frågan om hur man skall förhålla
            sig till asylsökande som söker sig till kyrkan. Arbetsgruppens
            förslag har nu remissbehandlats, och biskopsmötet kommer att ta
            ställning till förslaget under hösten. Eftersom det inte är brottsligt
            att gömma flyktingar, är det viktigt att kyrkan tillsammans med
            Polisen diskuterar frågan.
          </note>
          <note n="884dfb38">
            Det tycker jag är alldeles utmärkt.
          </note>
          <note n="bb43900d">
            Jag vill avsluta med att meddela en personlig synpunkt. Jag tror
            nämligen att det i ett humant samhälle åtminstone måste finnas
            någon form av moraliskt fredade zoner.
          </note>
          <note n="45488af8">
            Anf. 88 STEN ANDERSSON (m)
          </note>
          <note n="99b824a6">
            Fru talman! Jag kan rent teoretiskt hålla med om principen. Men
            i det här fallet har detta satts i system.
          </note>
          <note n="c23e5b4d">
            Det finns vissa präster som tydligen älskar att framträda i medierna
            som något slags övermänniskor som känner mer för de asylsökande
            än vad alla vi andra gör.
          </note>
          <note n="161777a1">
            Jag vill tala om för statsrådet att denna fråga inte bara sysselsätter
            kyrkligt aktiva, utan även folk utanför Helgeandsholmen är mycket
            förvånade över en del prästers självsvåldiga tilltag.
          </note>
          <note n="5b2030fb">
            Jag undrar: Varför skall man göra skillnad mellan att jag som
            präst gömmer en flykting i en kyrka och att jag gömmer en flykting
            i mitt kök hemma i Malmö?
          </note>
          <note n="070e3fd8">
            Anf. 89 Statsrådet MARITA ULVSKOG (s)
          </note>
          <note n="85d85e6a">
            Fru talman! Detta har naturligtvis granskats genom åren, därför
            att det har ju förekommit ingripanden från polisiära myndigheter
            i kyrkor. Därför har
          </note>
          <note n="bd1f65aa">
            Justitiedepartementet genom åren haft anledning att granska dessa
            frågor.
          </note>
          <note n="4a9c53c3">
            Det är helt enkelt så, att man visst kan genomföra gripanden
            i en kyrkolokal utan att det strider mot rättegångsbalken eller
            mot polislagens regler. Men ett tvångsmedel får aldrig göras mer
            ingripande än vad som är nödvändigt med hänsyn till syftet med
            åtgärden, som det heter.
          </note>
          <note n="db2e0555">
            Det vägledande är att tvångsanvändning i kyrkolokaler måste vägas
            mot andra samhällsvärden och hanteras med försiktighet och omdöme.
            Det tycker jag skall vara vägledande också för ett humant samhälle.
          </note>
          <note n="8419934c">
            Anf. 90 STEN ANDERSSON (m)
          </note>
          <note n="5bfe6d90">
            Fru talman! Jag vill bara mycket kort konstatera att om jag som
            ledamot av Sveriges riksdag eller som vanlig svensk medborgare
            tycker att en person är orättvist behandlad och att han eller
            hon borde erhålla asyl i Sverige och jag vill gömma personen i
            min källare, på min vind eller i mitt kök, så kan polisen gå in
            där. Det accepterar statsrådet. Däremot kan en präst, som har
            samma uppfattning som jag i den aktuella frågan, gömma personen
            i kyrkorummet. Detta kan inte polisen förhindra med stöd av konventioner.
          </note>
          <note n="bb665c8a">
            Anf. 91 Statsrådet MARITA
          </note>
          <note n="905e1ee4">
            ULVSKOG (m)
          </note>
          <note n="112ec7c6">
            Fru talman! Slutligen: Det finns en del lokaler som vi behandlar
            annorlunda än Sten Anderssons garage eller källare. Det gäller
            kyrkolokaler, tidningsredaktioner och ytterligare ett fåtal lokaler.
          </note>
          <note n="8df23ab0">
            Överläggningen var härmed avslutad.
          </note>
          <note n="4ff04d2e">
            20 § Svar på fråga 1994/95:480 om lönegaranti
          </note>
          <note n="0ba2706e">
            Anf. 92 Statsrådet LEIF BLOMBERG (s)
          </note>
          <note n="026919de">
            Fru talman! Krister Örnfjäder har frågat mig om lönegarantireglernas
            tillämpning vid beslut om lönegarantimedel.
          </note>
          <note n="07c918a0">
            Bakgrunden till frågan är den s.k. karensregeln som infördes
            den 1 juli 1994 i lönegarantilagen. Regeln innebär att en arbetstagare,
            som inom de två senaste åren före konkursbeslutet har beviljats
            ersättning genom lönegarantin för lönefordringar som huvudsakligen
            har uppstått i samma verksamhet, inte har rätt till lönegaranti
            för sina lönefordringar i den senaste konkursen. Från regeln finns
            i dag endast ett undantag, nämligen om arbetstagaren har anvisats
            anställningen av offentlig arbetsförmedling.
          </note>
          <note n="34e919bb">
            Svaret på denna fråga är att regeringen redan har vidtagit åtgärder
            för att ändra karensregeln.
          </note>
          <note n="25625446">
            I proposition 1994/95:180 Löneskydd vid upprepade konkurser föreslår
            regeringen att karensregeln skall ändras så att det alltid skall
            vara möjligt att beakta omständigheterna i det enskilda fallet.
            I praktiken kommer den föreslagna ändringen att innebära att arbetstagare
            som råkar ut för att verksamheten där de är anställda går i konkurs
            upprepade gånger i normalfallet har samma rätt till lönegaranti
            som andra arbetstagare vars arbetsgivare försätts i konkurs.
          </note>
          <note n="244850c4">
            I denna proposition har regeringen pekat på att även andra regler
            som har betydelse för skyddet av arbetstagarnas fordringar vid
            arbetsgivarens konkurs kan behöva övervägas på nytt. Arbetet med
            att utforma direktiv till en sådan utredning pågår för närvarande
            inom Arbetsmarknadsdepartementet.
          </note>
          <note n="014bfb5b">
            Anf. 93 KRISTER ÖRNFJÄDER (s)
          </note>
          <note n="ff2b417b">
            Fru talman! Jag vill tacka statsrådet för detta svar.
          </note>
          <note n="5dd1a4bb">
            Jag är tacksam för att regeringen har lagt fram förslag som innebär
            förbättringar för dem som kommer att bli drabbade. Men jag skulle
            vilja ställa en följdfråga.
          </note>
          <note n="189d1835">
            Är det möjligt att de som redan befinner sig inne i systemet
            skulle kunna komma i åtnjutande av de nya regler som skall träda
            i kraft?
          </note>
          <note n="e2e5a0c5">
            Anf. 94 Statsrådet LEIF BLOMBERG (s)
          </note>
          <note n="8458965d">
            Fru talman! Jag vet inte riktigt vad Krister Örnfjäder menar
            med frågan.
          </note>
          <note n="15e2539d">
            Avser frågan en situation då man inte har fått ersättning därför
            att det är arbetsgivarens andra konkurs och karensregeln med tvåårsgränsen
            har slagit till?
          </note>
          <note n="87328972">
            Frågar Krister Örnfjäder om man då skulle kunna få ersättning
            enligt de nya reglerna - ett slags retroaktiv lagstiftning - är
            svaret på frågan nej.
          </note>
          <note n="f24043b4">
            Anf. 95 KRISTER ÖRNFJÄDER (s)
          </note>
          <note n="3c757d3c">
            Fru talman! Jag är medveten om principen. Jag tycker bara att
            det är tråkigt att ett antal människor har blivit så orättvist
            drabbade. De har inte varit medvetna om att det nya arbetet skall
            ha anvisats av våra arbetsmarknadsmyndigheter, och de hade kanske
            bara på någon dag när kunnat undvika att omfattas av karensen.
          </note>
          <note n="f045f497">
            Jag önskar att man från regeringens sida trots allt tittar på
            situationen. Det blir orimliga konsekvenser för ett antal människor.
          </note>
          <note n="fcf7e63a">
            Anf. 96 Statsrådet LEIF BLOMBERG (s)
          </note>
          <note n="e60d6ece">
            Fru talman! Jag delar i grunden denna uppfattning och insikten
            om de svårigheter som kan drabba enskilda människor beroende på
            den lagstiftning som för närvarande gäller.
          </note>
          <note n="585b09b9">
            När vi gjort vårt förslag - det ligger på riksdagens bord sedan
            ungefär en månad - har vi tagit sikte på att få en ny lagstiftning
            att träda i kraft i framtiden. Det innebär att lagen, som i de
            allra flesta fall, har en framåtriktande och inte retroaktiv verkan.
          </note>
          <note n="92e2a0ec">
            Förslaget har redan lagts fram. Vi har i dag inga möjligheter
            eller avsikter att göra något annat med denna lagstiftning än
            vad som föreslagits.
          </note>
          <note n="1b83c6d4">
            Anf. 97 KRISTER ÖRNFJÄDER (s)
          </note>
          <note n="03a96ec4">
            Fru talman! Jag har förstått det, men jag lämnar ändå synpunkten
            att man borde titta över hur många människor detta gäller. I dag
            prövas dessa fall rättsvägen, om jag har förstått det rätt. Det
            är ingen lycklig situation för någon av oss.
          </note>
          <note n="1ed7d0be">
            Anf. 98 Statsrådet LEIF BLOMBERG (s)
          </note>
          <note n="87163c2b">
            Fru talman! Jag har egentligen ingenting mer att säga i denna
            fråga. Jag tycker som Krister Örnfjäder att många människor oförskyllt
            har hamnat i kläm beroende på en tidigare lagstiftning. Det är
            bl.a. av det skälet som vi nu försöker förändra lagen. Den får
            en framåtriktande verkan. Det är det som har varit avsikten. Någon
            retroaktiv verkan finns inte.
          </note>
          <note n="b6773ac5">
            Sedan inser jag också att det i sin tur innebär en del svårigheter
            för vissa människor.
          </note>
          <note n="8df23ab0">
            Överläggningen var härmed avslutad.
          </note>
          <note n="8e01a50a">
            21 § Hänvisning av ärenden till utskott
          </note>
          <note n="839b29d0">
            Föredrogs och hänvisades
          </note>
          <note n="0e2600d6">
            Motioner
          </note>
          <note n="13139e4e">
            1994/95:A31-A49 till arbetsmarknadsutskottet
          </note>
          <note n="745df0c0">
            1994/95:Bo10 till bostadsutskottet
          </note>
          <note n="4465c038">
            22 § Förnyad bordläggning
          </note>
          <note n="6b5a177b">
            Föredrogs men bordlades åter
          </note>
          <note n="c83d21bb">
            Konstitutionsutskottets betänknaden
          </note>
          <note n="403231c6">
            1994/95:KU45, KU46 och KU48
          </note>
          <note n="55a9a034">
            Finansutskottets betänkande
          </note>
          <note n="188b91b1">
            1994/95:FiU26
          </note>
          <note n="86f04510">
            Skatteutskottets betänkanden
          </note>
          <note n="4a6c2c90">
            1994/95:SkU20, SkU21, SkU29 och SkU34-SkU36
          </note>
          <note n="74709705">
            Justitieutskottets betänkanden
          </note>
          <note n="3441d637">
            1994/95:JuU20 och JuU24
          </note>
          <note n="04db7726">
            Utrikesutskottets betänkanden
          </note>
          <note n="878647fb">
            1994/95:UU25
          </note>
          <note n="13630f50">
            Socialutskottets betänkanden
          </note>
          <note n="95655613">
            1994/95:SoU18 och SoU26
          </note>
          <note n="29a72785">
            Jordbruksutskottets betänkanden
          </note>
          <note n="49d685af">
            1994/95:JoU18 och JoU19
          </note>
          <note n="73c5325d">
            Arbetsmarknadsutskottets betänkanden
          </note>
          <note n="dbb9efa0">
            1994/95:AU9 och AU17
          </note>
          <note n="190a72e7">
            23 § Bordläggning
          </note>
          <note n="4e6c54db">
            Anmäldes och bordlades
          </note>
          <note n="9bb091ac">
            Motioner med anledning av prop. 1994/95:181 Vissa ändringar i
            miljölagstiftningen till följd av EU-
          </note>
          <note n="6b3479e8">
            medlemskapet
          </note>
          <note n="6ff17e95">
            1994/95:Jo37 av Gudrun Lindvall m.fl. (mp)
          </note>
          <note n="bf12904d">
            med anledning av skriv. 1994/95:217 Samlade åtgärder mot den
            ekonomiska brottsligheten
          </note>
          <note n="29dd52cb">
            1994/95:Ju20 av Rolf Åbjörnsson m.fl. (kds)
          </note>
          <note n="467bf003">
            1994/95:Ju21 av Kia Andreasson (mp)
          </note>
          <note n="14175918">
            1994/95:Ju22 av Siw Persson och Bengt Harding
          </note>
          <note n="3757ee70">
            Olson (fp)
          </note>
          <note n="8d0f37d0">
            1994/95:Ju23 av Per Rosengren och Lennart Beijer
          </note>
          <note n="b2993155">
            (v)
          </note>
          <note n="29778622">
            1994/95:Ju24 av Rolf Dahlberg m.fl. (m)
          </note>
          <note n="7e80665f">
            1994/95:Ju25 av Gun Hellsvik m.fl. (m)
          </note>
          <note n="62b579ec">
            med anledning av prop. 1994/95:218 En effektivare arbetsmarknadspolitik
            m.m.
          </note>
          <note n="a994898a">
            1994/95:A50 av Catarina Rönnung och Åke Gustavsson (s)
          </note>
          <note n="0c16a459">
            1994/95:A51 av Ingegerd Sahlström m.fl. (s)
          </note>
          <note n="46eb8f0f">
            1994/95:A52 av Carl Bildt m.fl. (m)
          </note>
          <note n="44464c15">
            1994/95:A53 av Elver Jonsson m.fl. (fp)
          </note>
          <note n="e6f1e45e">
            1994/95:A54 av Mats Odell m.fl. (kds)
          </note>
          <note n="4f0ad2c8">
            1994/95:A55 av Gudrun Schyman m.fl. (v)
          </note>
          <note n="100997a3">
            1994/95:A56 av Birger Schlaug m.fl. (mp)
          </note>
          <note n="55a9bd24">
            1994/95:A57 av Marianne Andersson (c)
          </note>
          <note n="9106f043">
            Försvarsutskottets betänkanden
          </note>
          <note n="d6002390">
            1994/95:FöU4 Försvarspolitiken 1995/96
          </note>
          <note n="b28cc3b3">
            1994/95:FöU5 Beredskapsbudget
          </note>
          <note n="b366b28c">
            24 § Anmälan om fråga
          </note>
          <note n="f86a3182">
            Anmäldes att följande fråga framställts
          </note>
          <note n="602837c1">
            den 8 maj
          </note>
          <note n="4d9f3731">
            1994/95:484 av Sten Andersson (m) till socialministern om socialbidrag
            till turister
          </note>
          <note n="8b962700">
            Frågan redovisas i bilaga som fogas till riksdagens snabbprotokoll
            tisdagen den 16 maj.
          </note>
          <note n="1506b143">
            25 § Kammaren åtskildes kl. 16.14.
          </note>
          <note n="91be60e8"/>
          <note n="6fedaffc">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
