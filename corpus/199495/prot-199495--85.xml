<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--85</head>
          <docDate when="1994">1994</docDate>
        </div>
      </front>
      <body>
        <div>
          <note n="e2718660">
            Det justerade protokollet beräknas utkomma om 3 veckor
          </note>
          <note n="e53db5e4">
            ______________________________________________________________________
          </note>
          <note n="7af73d4e">
            1 § Justering av protokoll
          </note>
          <note n="671107a2">
            Justerades protokollet för den 29 mars.
          </note>
          <note n="83c54104">
            2 § Meddelande om frågestunden tisdagen den
          </note>
          <note n="7c3d6894">
            18 april
          </note>
          <note n="f89d18a9"/>
          <note n="e22ad5b8">
            Talmannen meddelade att frågor som skulle besvaras vid frågestunden
            tisdagen den 18 april skulle lämnas in till kammarkansliet senast
            tisdagen den 11
          </note>
          <note n="5b3426aa">
            april kl. 13.30.
          </note>
          <note n="74cd2b3b">
            3 § Meddelande om svar på interpellation
          </note>
          <note n="9a026fde">
            Till kammaren hade inkommit följande skrivelse:
          </note>
          <note n="f05bed11">
            Interpellation 1994/95:87
          </note>
          <note n="0fc1956a">
            Till riksdagen
          </note>
          <note n="da770d3b">
            Beträffande interpellation 1994/95:87 av Chris
          </note>
          <note n="aad67aa9">
            Heister om laboratorieprover får jag meddela att jag inte kan
            besvara denna inom föreskrivna fyra veckor.
          </note>
          <note n="444f0f60">
            Skälet härtill är att en debattdag som passar både interpellanten
            och mig inte gått att finna under denna tidsperiod.
          </note>
          <note n="a0fe7377">
            Jag kommer att besvara interpellationen den 8 maj
          </note>
          <note n="b150c873">
            1995.
          </note>
          <note n="f434d0fb">
            Stockholm den 30 mars 1995
          </note>
          <note n="3a1af339">
            Ingela Thalén
          </note>
          <note n="153333cb">
            4 § Svar på fråga 1994/95:414 om ersättning till vittnen
          </note>
          <note n="1424d11d">
            Anf. 1 Justitieminister LAILA
          </note>
          <note n="60db7bac">
            FREIVALDS (s)
          </note>
          <note n="a25ce478">
            Fru talman! Ragnhild Pohanka har frågat mig om det finns några
            planer på att höja ersättningen till den som vittnar inför domstol.
          </note>
          <note n="3d876f8a">
            Jag vill inledningsvis framhålla att vittnesbevisning intar en
            central roll i vårt rättsväsende. Detta gäller inte minst i brottmål,
            där vittnesbevisningen ofta är den viktigaste bevisningen. Den
            obenägenhet att vittna, kanske på grund av rädsla, som på senare
            tid brett ut sig i vårt samhälle inger därför oro och kan i ett
            längre perspektiv sägas äventyra rättssäkerheten.
          </note>
          <note n="aea0afe7">
            Såvitt framgår av Ragnhild Pohankas fråga är det mot denna bakgrund
            som hon undrar om det finns planer på att höja vittnesersättningen.
          </note>
          <note n="13fb4407">
            Jag vill här erinra om att enligt svensk rätt är var och en som
            inte är part i ett mål i princip skyldig att vittna om vad han
            eller hon har iakttagit. Vittnesplikten är alltså en samhällsplikt
            som gäller alla.
          </note>
          <note n="1ecbe710">
            På uppdrag av dåvarande justitieministern Gun
          </note>
          <note n="1178c805">
            Hellsvik har en särskild utredare undersökt vilka åtgärder som
            skulle kunna förbättra situationen för bl.a. vittnen i domstol
            och lämnat förslag till olika sådana åtgärder. Uppdraget har redovisats
            i promemorian Vittnen och målsägande i domstol (Ds
          </note>
          <note n="0b299cc9">
            1995:1). I promemorian föreslås bl.a. en straffskärpning när
            det gäller övergrepp i rättssak och att domstolen i vissa fall
            skall kunna förordna en särskild stödperson för ett vittne. I
            promemorian föreslås också en höjning av ersättningen för förlorad
            arbetsförtjänst och för övernattningskostnad.
          </note>
          <note n="4c9c4a9c">
            Promemorian remissbehandlas för närvarande.
          </note>
          <note n="c7a51e13">
            Remisstiden går ut om en månad. Jag kommer i sedvanlig ordning
            att avvakta remissomgången innan jag tar ställning till den fortsatta
            behandlingen av utredarens förslag. När det gäller vittnesersättningens
            storlek vill jag rent allmänt erinra om det hårt ansträngda ekonomiska
            läge som landet befinner sig i och som för rättsväsendets del
            innebär att det under innevarande mandatperiod skall sparas 1
            miljard kronor. Detta kommer oundvikligen att sätta sina spår
            i all verksamhet inom domstolsväsendet, även när det gäller vittnesersättningen.
            På Ragnhild Pohankas fråga vill jag därför svara att det nu inte
            finns några planer på att höja vittnesersättningen.
          </note>
          <note n="001603e1">
            Ragnhild Pohankas fråga berör egentligen inte bara ersättningens
            storlek utan även andra orsaker till att människor är obenägna
            att vittna. Jag tänker då på den alltmer utbredda rädslan för
            att som vittne utsättas för repressalier i form av hot och våld.
            Som jag den 6
          </note>
          <note n="63ec305a">
            december i fjol framhöll här i kammaren måste samhället reagera
            kraftfullt mot dem som med hot eller andra metoder försöker hindra
            rättvisan från att ha sin gång. Jag är uppmärksam på vittnenas
            situation och beredd att verka för de lagstiftningsåtgärder som
            kan visa sig vara nödvändiga för att tillförsäkra vittnen säkerhet
            och skydd.
          </note>
          <note n="8ffb43d7">
            Anf. 2 RAGNHILD POHANKA (mp)
          </note>
          <note n="0a622389">
            Fru talman! Jag får tacka för det utförliga svaret.
          </note>
          <note n="dd53da60">
            Det är just med anledning av remissen som jag ställt min fråga.
            Jag har inte läst hela promemorian men delar av den. Precis som
            ministern nämner i sitt svar ligger det en djupare oro bakom min
            fråga än enbart det som gäller vittnesersättningens storlek. Det
            största dilemmat gäller naturligtvis dem som är rädda för att
            bli utsatta för repressalier.
          </note>
          <note n="f14c01c2">
            Det kan gälla affärer med narkotika eller svarta pengar, men
            det kan också gälla misshandel olika ligor emellan, mobbning och
            bråk mellan ungdomsgäng, från vilka man hotar att märka någon.
            Det kan även gälla misshandel av kvinnor eller barn i en familj,
            där man av rädsla eller falsk lojalitet tar tillbaka sina vittnesmål.
          </note>
          <note n="18f6e173">
            Hela vårt rättssamhälle är beroende av att vittnen ställer upp
            och vågar stå för sina vittnesmål. Min fromma förhoppning var
            att en ökad vittnesersättning kanske skulle göra det möjligt för
            ytterligare vittnen att ställa upp och därmed åstadkomma en förbättring.
          </note>
          <note n="59a5e24a">
            Naturligtvis tror jag inte att pengar kan ge effekt, om det är
            fråga om en verklig och befogad rädsla, utan då måste skydd sättas
            in. Men det finns också människor som får avstå från en hel del
            pengar för att vittna, t.ex.
          </note>
          <note n="1b0ea66c">
            på grund av långa resor. Jag har t.ex. hört om ett fall där en
            person från Värmland var tvungen att övernatta i samband med sitt
            vittnesmål. Kanske skulle pengar tjäna som en liten morot att
            ställa upp för människor som är mycket ovana inför domstolar,
            kanske för personer som aldrig har varit inför en sådan.
          </note>
          <note n="fad52398">
            Jag har nu fått svaret att detta inte är möjligt i nuvarande
            ekonomiska läge, och jag får böja mig inför det beskedet.
          </note>
          <note n="44c81e5f">
            Överläggningen var härmed avslutad.
          </note>
          <note n="dc8d99e5">
            5 § Svar på fråga 1994/95:418 om utredning av påstådd rasdiskriminering
            pAnf. 3 Justitieminister LAILA
          </note>
          <note n="60db7bac">
            FREIVALDS (s)
          </note>
          <note n="975f75a2">
            Fru talman! Alice Åström har frågat mig vilka åtgärder regeringen
            är beredd att vidta för att komma till rätta med de allvarliga
            missförhållanden som påstås råda inom polis- och åklagarmyndigheter
            när det gäller utredning av brott som har rasistiska motiv.
          </note>
          <note n="8de11d56">
            Bakgrunden till Alice Åströms fråga är bl.a. en artikel införd
            i en av våra dagstidningar, där artikelförfattaren påstår att
            brottsanmälningar såsom rasdiskriminering på restauranger antingen
            blir liggande tills de preskriberas eller också leder till beslutet
            "brott ej styrkt".
          </note>
          <note n="f990ca72">
            Alice Åström åberopar också vad Diskrimineringsutredningen kom
            fram till år 1984 angående dessa brottsutredningar.
          </note>
          <note n="e09f013e">
            Jag kan, fru talman, naturligtvis inte gå in och kommentera hur
            åklagare och polis sköter sitt arbete i enskilda ärenden, men
            jag vill ändå här betona att det är angeläget att dessa utredningar
            bedrivs effektivt och att även denna typ av brottslighet beivras.
            Det är därför jag med tillfredsställelse kan konstatera att biträdande
            riksåklagaren tagit initiativ till en generell översyn av hur
            denna typ av ärenden handläggs.
          </note>
          <note n="8ad137f8">
            Då Alice Åström, som framställt frågan anmält att hon var förhindrad
            att närvara vid sammanträdet, medgav talmannen att Ulla Hoffmann
            fick delta i överläggningen.
          </note>
          <note n="cb8b793f">
            Anf. 4 ULLA HOFFMANN (v)
          </note>
          <note n="bdc06a70">
            Fru talman! Jag tackar statsrådet Freivalds för svaret. En näringsidkare
            som diskrimineras på grund av etniskt ursprung eller ras bryter
            mot 16 kap. 9 §
          </note>
          <note n="de1a405d">
            brottsbalken. Det finns alltså ett lagrum för detta, och det
            handlar därmed också om de prioriteringar som görs av åklagare
            och polis.
          </note>
          <note n="26f82fef">
            Det är en skrämmande artikel som Jesús Alcalá
          </note>
          <note n="23c8c59f">
            har skrivit. Den visar på sådant som vi kallar fördomar, men
            som egentligen är domar, hos dörrvakter, poliser och åklagare.
            Enligt artikeln gör dörrvakterna sådant därför att de har förväntat
            sig ett visst beteende, och polisen gör utredningar som är undermåliga.
          </note>
          <note n="bac00a05">
            Det går t.o.m. så långt att polisen helt i strid med lagen själv
            fattar beslut om att lägga ned förundersökningen. Åklagarämbetet
            prioriterar inte de här brotten, vilket gör att de ofta preskriberas.
          </note>
          <note n="f51ee787">
            Diskriminering på grund av ras eller etniskt ursprung äger inte
            enbart rum vid krogar utan utövas också av bostadsföretag som
            ständigt diskriminerar invandrare. År 1984 gjordes en diskrimineringsutredning,
            och redan den tog upp det som påvisas i
          </note>
          <note n="532484ab">
            Dagens Nyheters artikel. På elva år med regeringar av både socialdemokratiskt
            och borgerligt slag har det alltså inte hänt något.
          </note>
          <note n="b7c41a16">
            Likhet inför lagen är en rättighet i en demokrati, och den gäller
            även de invandrade. Brott mot 16 kap.
          </note>
          <note n="5996a99b">
            9 § brottsbalken måste därför få en annan prioritering hos polis
            och åklagare. Om dessa brott inte prioriteras, skjuter man ut
            de invandrade från samhället, vilket ytterligare förstärker den
            segregation som regeringen på andra områden vill förhindra.
          </note>
          <note n="e18d41f7">
            Jag tycker därför att det vore rimligt att regeringen i väntan
            på den generella översynen inbjuder rikspolischefen och riksåklagaren
            för överläggningar om vad som kan göras för att komma till rätta
            med diskriminering och därmed visar vilken vikt som regeringen
            lägger vid etnisk diskriminering.
          </note>
          <note n="a1c603c8">
            Anf. 5 Justitieminister LAILA
          </note>
          <note n="60db7bac">
            FREIVALDS (s)
          </note>
          <note n="9571cffa">
            Fru talman! Det är ju ytterst myndigheterna själva som har att
            besluta hur de skall hantera sina resurser, hur de prioriterar
            i sitt arbete och hur de lägger upp det. Jag delar helt uppfattningen
            att detta är en brottstyp som vi har all anledning att vara mycket
            uppmärksamma på. Den har mycket negativa effekter och allvarliga
            konsekvenser, som bl.a. rasism och våldsbrott, i vårt samhälle.
          </note>
          <note n="b1e90dda">
            Därför är det angeläget att den här typen av brott beivras. Därför
            är jag tillfredsställd med att riksåklagaren kommer att se över
            rutinerna när det gäller åklagarnas hantering av den här typen
            av ärenden. Jag har dessutom inhämtat information om att rikspolischef
            Björn Eriksson i samtal med diskrimineringsombudsmannen har uttalat
            den uppfattningen att detta är brott som måste prioriteras inom
            polisen. Givetvis är det den enskilda polismyndighetens chef i
            varje område som har att avgöra huruvida en fråga skall behandlas
            med förtur eller inte. Men jag tror att uppmärksamhet och debatt
            kring frågan kan få de inblandade att känna ett ansvar i sin tjänsteutövning
            och tillmäta dessa frågor den betydelse som de faktiskt har.
          </note>
          <note n="b5d46900">
            Anf. 6 ULLA HOFFMANN (v)
          </note>
          <note n="fb7001d4">
            Fru talman! Det tycker jag var ett bra svar. Det är riktigt att
            myndigheterna skall sköta sig själva. Men när det samtidigt slås
            larm om missförhållanden ligger det på oss att reagera.
          </note>
          <note n="c51c5c2e">
            Statsrådet sade att en debatt nu kommit i gång.
          </note>
          <note n="5f797748">
            Det var precis vad som var avsikten med frågan. Den här frågan
            skall prioriteras och uppmärksammas så att det blir en ändring.
          </note>
          <note n="44c81e5f">
            Överläggningen var härmed avslutad.
          </note>
          <note n="13c71025">
            6 § Svar på fråga 1994/95:419 om kostnaderna för vissa materielbeslut
          </note>
          <note n="a40bdd1e">
            Anf. 7 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="281949b6">
            Fru talman! Förste vice talman Anders Björck har frågat mig om
            kostnaderna för vissa materielprojekt.
          </note>
          <note n="e54ca4c3">
            Frågan gäller ubåt 90 och haubits 77.
          </note>
          <note n="9cc626b1">
            Regeringen beslutade i juli 1990 att anskaffa tre ubåtar inom
            en kostnadsram av 2 512 000 000 kronor.
          </note>
          <note n="4e904f12">
            Regeringen beslutade också att anskaffningen skulle inrymmas
            i en oförändrad ekonomisk nivå och föreskrev att hänsyn skulle
            tas till detta av Försvarsmakten i programplanen för perioden
            1991/92-1996/97.
          </note>
          <note n="374b3438">
            Regeringen beslutade i februari 1990 om anskaffning av haubits
            77 B med ammunition inom en kostnadsram av högst 1 030 000 000
            kronor. Regeringen föreskrev i samma beslut i detalj hur finansieringen
            skulle ske.
          </note>
          <note n="ff377254">
            Anf. 8 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="4048fffb">
            Fru talman! Jag ber att få tacka försvarsministern för svaret
            på min fråga. Bakgrunden är den att det har förekommit en mycket
            oseriös och osaklig debatt om olika kostnadsfrågor inom försvaret.
            Det har talats om svarta hål på ett sätt som visar en ganska djup
            okunnighet om försvarsekonomiska frågor.
          </note>
          <note n="d4489db4">
            Jag kan konkretisera försvarsministerns ganska så kryptiska svar.
            Sanningen är den att när jag tillträdde som försvarsminister den
            4 oktober 1991 hade jag att ta över extra kostnader på 1,5 miljarder
            kronor utom ram som just hade beslutats av den socialdemokratiska
            regeringen. Det gällde ubåt 90 och haubits 77 B, en tilläggsbeställning,
            och ett par övriga materielprojekt på 1,5 miljarder kronor som
            den socialdemokratiska regeringen alltså beslutat om utom ram
            därför att man ville, som det har uppgivits, klara av sysselsättningsproblemen
            på ett antal orter med försvarsindustri. Det är säkert vällovligt,
            men jag reagerar mycket starkt mot att behöva höra att det inte
            fanns några svarta hål när jag tillträdde.
          </note>
          <note n="21bc1dbe">
            Nu är min direkta fråga till försvarsministern: Kan försvarsministern
            bekräfta att de kostnader som det fattades beslut om utom ram
            var på 1,5 miljarder kronor och att t.ex. ubåt 90 hade avstyrkts
            av marinchefen om han inte fick tilläggspengar, vilket alltså
            icke blev fallet?
          </note>
          <note n="787c79b6">
            Anf. 9 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="6ea84faa">
            Fru talman! I 1987 års försvarsbeslut var inriktningen att anskaffa
            ubåt 90. När Försvarets materielverk gjorde sin framställning
            till regeringen om att få anskaffa tre ubåtar inom en kostnadsram
            på 2,5 miljarder kronor, anmälde man från marinens sida att medel
            fanns inplanerade till nästa försvarsbeslut och att det därefter
            var möjligt att omplanera inom Försvarsmaktens medelsram. Överbefälhavaren
            däremot anmälde för sin del att systemet var operativt betydelsefullt
            och hade god effekt även inom det fredstida ubåtsskyddet men att
            en anskaffning endast kunde tillstyrkas under förutsättning att
            Försvarsmakten i nästa försvarsbeslut tilldelades en ekonomisk
            ram som rymde ubåtsystemet. Mot den bakgrunden angavs förutom
            i regeringsbeslutet även i planeringsanvisningarna till Försvarsmakten
            att Försvarsmakten skulle beakta anskaffningen i sin planering.
          </note>
          <note n="399d0be7">
            När det gäller finansieringen av haubitsar och ammunition på
            ca 1 miljard kronor tillstyrkte ÖB
          </note>
          <note n="e958150e">
            köpet av ammunitionen. För haubitsarna föreskrev regeringen i
            detalj hur finansieringen skulle ske, så försvarsbeslutets inriktning
            inte skulle påverkas.
          </note>
          <note n="4238cf8c">
            Anf. 10 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="9815db7f">
            Fru talman! Läget var faktiskt det att beslutet om ubåtar fattades
            i februari 1991. Då hade inget försvarsbeslut fattats, och det
            kom inte heller att fattas något beslut under våren 1991 därför
            att den dåvarande försvarskommittén, den s.k. Åbergska utredningen
          </note>
          <note n="99c1aeec">
            FK 88, havererade. Försvarsbeslutet sköts ett år framåt.
          </note>
          <note n="632ac273">
            Kan försvarsministern förneka att beslut togs under 1991 om materielbeställningar
            som sammanlagt innebar merkostnader på 1,5 miljarder kronor? Är
            vi oense om detta, tycker jag att frågan bör få utredas av opartiska
            experter.
          </note>
          <note n="a9f8cbee">
            Anf. 11 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="5365260a">
            Fru talman! Vad jag har införskaffat för uppgifter är följande.
            Anskaffningen av ubåt 90 och tilläggsbeställningen av haubits
            77 finansierades i vanlig ordning inom de ekonomiska ramar som
            beslutades av riksdagen på försommaren 1992 i försvarsbeslutet
          </note>
          <note n="3df0d5a4">
            1992. I regeringens proposition 1991/92:102 inför detta beslut,
            undertecknad av dåvarande försvarsminister Anders Björck, finns
            inga klagomål över de materielprioriteringar som den tidigare
            regeringen gjort, utan tvärtom positiva omdömen om landets förmåga
            att producera såväl ubåtar som artilleripjäser.
          </note>
          <note n="2d9c002e">
            Av en skriftväxling mellan Försvarsdepartementet och konstitutionsutskottet
            den 9 mars 1994 framgår klart att det styrningssystem som tillämpats
            av statsmakterna för det militära försvaret innebär att ubåt 90
            var finansierad vid tidpunkten för beställningen. Det är de uppgifter
            som jag har kunnat ta fram.
          </note>
          <note n="928119f9">
            Anf. 12 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="95b36f8d">
            Fru talman! Jag kan konstatera att vi är oense och att frågan
            bör bli föremål för en opartisk utredning.
          </note>
          <note n="9c080ac7">
            Läget var alltså det att beslut som omfattade extra kostnader
            utom ram på 1,5 miljarder kronor togs av den dåvarande socialdemokratiska
            regeringen på våren 1991. Jag fick effektuera dessa. Jag ropade
            inte på mamma eller på hjälp. Jag talade inte om svarta hål. Jag
            gjorde ett flertal uttalanden i massmedierna om det otillfredsställande
            med detta. Men det fanns inget ytterligare att göra. Bindande
            kontrakt var skrivna i det läget. Jag tyckte inte att det ankom
            på mig att i en proposition eller annorledes börja skylla på min
            företrädare, för jag håller mig för god för sådant. Men jag gjorde
            ett flertal offentliga markeringar.
          </note>
          <note n="df388c1b">
            Anf. 13 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="1e9472a0">
            Fru talman! Jag har inte i mitt svar skyllt på någon. Jag har
            bara konstaterat hur det förhåller sig med finansieringen av de
            materielbeställningar som förste vice talman Anders Björck har
            ställt sin fråga om. Jag har vidarebefordrat i kammaren uppgifter
            om hur dessa beslut fattades och hur beställningarna finansierades.
            Det är uppgifter som jag fått av mina medarbetare på Försvarsdepartementet,
            duktiga medarbetare som vi båda två känner mycket väl.
          </note>
          <note n="425b5ffd">
            Anf. 14 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="0c7b3b7c">
            Fru talman! På den sistnämnda punkten vill jag helt instämma
            med försvarsministern. Vi skall uppenbarligen få en fortsatt debatt
            om försvarsekonomiska frågor. Men slutsatsen av den här debatten
            bör väl ändå bli att någon form av opartisk granskning av detta
            bör komma till stånd. Om inte försvarsministern tar initiativet
            till det är det väl mig tillåtet att i annat forum göra det.
          </note>
          <note n="568376d8">
            Anf. 15 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="c551c494">
            Fru talman! Jag kan garantera förste vice talmannen att jag i
            denna fråga och också i nästa fråga som jag skall besvara har
            en fullkomligt lugn och avslappnad inställning, eftersom detta
            är händelser som utspelades och inträffade långt före min tid
            som försvarsminister.
          </note>
          <note n="44c81e5f">
            Överläggningen var härmed avslutad.
          </note>
          <note n="88a14fa2">
            7 § Svar på fråga 1994/95:420 och 422 om budgetutfallet för försvarsmakten
            budgetåret
          </note>
          <note n="f82cef34">
            1993/94 m.m.
          </note>
          <note n="037d106b">
            Anf. 16 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="f7c2371c">
            Fru talman! Förste vice talman Anders Björck har frågat mig om
            jag har för avsikt att upplysa kammaren om budgetutfallet för
            Försvarsmakten avseende budgetåret 1993/94.
          </note>
          <note n="cffccaf7">
            Anders Björck har vidare frågat mig vilka åtgärder jag avser
            att vidta med anledning av att en nyligen avslutad kommitté kommit
            till slutsatsen att Försvarsmakten enligt gällande pris- och valutakompensationssystem
            bör vara berättigad till kompensation för kostnadsfördyringarna.
          </note>
          <note n="14f5252a">
            Jag besvarar de båda frågorna i ett sammanhang.
          </note>
          <note n="5556b9b3">
            När det gäller den första frågan kan jag upplysa om att en redovisning
            av budgetutfallet redan har lämnats till riksdagen i årets budgetproposition,
            Försvarsdepartementets bilaga, s. 64.
          </note>
          <note n="ffe72b3a">
            När det gäller den andra frågan vill jag inledningsvis slå fast
            att det gällande priskompensationssystemet - försvarsprisindex
            - har fastställts av riksdagen i 1992 års försvarsbeslut. I avvaktan
            på en översyn av hela priskompensationssystemet inför nästa försvarsbeslut
            föreslår emellertid regeringen i årets budgetproposition en förändring
            av den del av försvarsprisindex som beror på Gripenprojektets
            materielandel, alltså JAS-projektet.
          </note>
          <note n="14db6a98">
            Jag vill vidare förtydliga vad "Kommittén med uppdrag att analysera
            ekonomiska osäkerheter för
          </note>
          <note n="ef042e6c">
            Försvarsmakten" dragit för slutsats. Kommittén säger i sitt betänkande
            att det är uppenbart att priskompensationssystemet inte automatiskt
            och på ett förutsägbart sätt fångar upp effekter av stora devalveringar
            och deprecieringar.
          </note>
          <note n="05598ce8">
            Kommittén anför vidare att det inte ankommer på kommittén att
            lämna förslag i frågan om särskilda medel bör tillföras Försvarsmakten
            eller om planerad verksamhet bör utgå. Denna fråga avgörs av statsmakterna
            i en avvägning mellan de aktuella försvarspolitiska respektive
            statsfinansiella kraven.
          </note>
          <note n="e2cd993c">
            Kommittén erinrar även om att regeringen i finansplanen i 1993
            års budgetproposition uttalade att kronans minskade värde innebär
            en standardsänkning för det svenska folkhushållet. För denna standardsänkning
            kan ingen kompensera sig.
          </note>
          <note n="93ef2cfa">
            Att tillföra Försvarsmakten medel motsvarande den hittills konstaterade
            fördyringen med anledning av deprecieringen hösten 1992 är i det
            allvarliga ekonomiska läge som Sverige befinner sig i inte ansvarsfullt.
            En stor del av fördyringen avser dessutom Gripenprojektet. Regeringen
            har därför uppdragit åt
          </note>
          <note n="ee814761">
            Riksrevisionsverket att göra en total genomgång av
          </note>
          <note n="e0575ea3">
            Gripenprojektets ekonomi.
          </note>
          <note n="d9ad1c94">
            Anf. 17 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="86f30788">
            Fru talman! Jag tackar också för det här svaret, även om det
            skulle kunna vara något fullständigare.
          </note>
          <note n="eb6dc9ad">
            När det gäller den första frågan om vilket resultat som blev
            utfallet för föregående budgetår vill jag hänvisa till vad försvarsministerns
            egen statssekreterare Peter Lagerblad sade när han besökte försvarsutskottet
            den 15 december 1994. Statssekreteraren konstaterade - jag läser
            nu ur försvarsutskottets protokoll - att regeringen ej har funnit
            några alarmerande avvikelser från riksdagens försvarsbeslut FB
            -92 när det gäller läget efter budgetåret 1993/94. Försvarsmakten
            har under föregående budgetår underskridit sina anslag med 623
            miljoner kronor. Det var ingen dålig check som överlämnades till
            försvarsministern, enligt hans egen statssekreterare.
          </note>
          <note n="8ee071bb">
            Så över till den andra frågan som gäller de s.k.
          </note>
          <note n="8d32a62a">
            svarta hålen. Det har här spritts en felaktig föreställning om
            att det skulle finnas en brist på 4 miljarder.
          </note>
          <note n="4709a8ed">
            Jag är utomordentligt tacksam att den utredning av opartiska
            ämbetsmän som han själv tillsatte konstaterar - och jag hoppas
            att försvarsministern kan verifera det - att när det gäller 2,7
            miljarder handlar det om kostnader för vilka Försvarsmakten enligt
            gällande riksdagsbeslut hade rätt till kompensation för. Därom
            hoppas jag att vi inte behöver tvista.
          </note>
          <note n="3f9cc88a">
            När det gäller de resterande 1,3 miljarderna råder det olika
            uppfattningar. Dessa, fru talman, svarar för en dryg procent av
            Försvarets totala budget.
          </note>
          <note n="10be9480">
            Eftersom jag är en mycket snäll människa skall jag inte vara
            elak och peka på hur vissa andra statsråd -
          </note>
          <note n="13b42de4">
            här närvarande eller före detta - har skött sina budgetar på
            den tiden det begav sig. Där var avvikelserna långt större än
            vad Försvaret har i dag. Min fråga är:
          </note>
          <note n="8cc69e2f">
            Anser försvarsministern att man skall ha rätt att planera i enlighet
            med fattade riksdagsbeslut?
          </note>
          <note n="80d89089">
            Anf. 18 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="c0e72557">
            Fru talman! Det är riktigt som förste vice talman framhåller,
            att Försvarsmakten för budgetåret 1993/94
          </note>
          <note n="52c4e9ea">
            lämnade ett likviditetsmässigt överskott på drygt 500
          </note>
          <note n="8bf50b9e">
            miljoner. Men då är att märka att chefen för Armén i sin årsredovisning
            anmälde att de pengar som han lyckats spara under budgetåret 1993/94
            skulle användas för finansiering av anskaffning av pansarbandvagn
            501, dvs. en upphandling utöver den plan som, såvitt jag förstår,
            den dåvarande försvarsministern hade godkänt.
          </note>
          <note n="7da1d103">
            Sedan hade vi en debatt i riksdagen den 4 maj
          </note>
          <note n="0a062c53">
            1994 om totalförsvarets anslag. Jag deltog inte i den debatten.
            Socialdemokratin hade då en annan talesman i försvarsfrågor. Men
            jag har läst debattprotokollet och det råder inga tvivel om att
            diskussionen gäller de ofinansierade posterna. Jag kan inte säga
            om man vid det tillfället hade myntat uttrycket "svarta hål".
          </note>
          <note n="7b02205f">
            Men jag vet att den dåvarande försvarsministern betecknade dessa
            ekonomiska oförklarligheter som att
          </note>
          <note n="8ee6066e">
            "det cirkulerar ofta i debatten siffror som är helt gripna ur
            luften som inte stämmer ett dugg".
          </note>
          <note n="3bcbcf8f">
            När jag sedan kom till Försvarsdepartementet, om inte på den
            första dagen så åtminstone ganska snabbt efter regeringsskiftet,
            fick jag rapport om att Försvaret hade stora ekonomiska osäkerheter
            i sin ekonomi, och det var första gången som jag hörde uttrycket
            svarta hål användas. De fanns dokumenterade på olika sätt, inte
            bara i riksdagsdebatter utan också i pressmeddelanden som tidigare
            hade gått ut från Försvarsdepartementet.
          </note>
          <note n="2a695595">
            Anf. 19 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="4098e242">
            Fru talman! Då är alltså läget det att när vi startade
          </note>
          <note n="3bfcac84">
            1991 hade vi oplanerade och ofinansierade kostnader på 1,5 miljarder.
            Vi lämnade efter oss 623 miljoner.
          </note>
          <note n="8ea5fc9c">
            De kan användas till sådana materielinköp som vi lyckades göra
            på ett utomordentligt billigt sätt. Det tror jag att försvarsministern
            är medveten om.
          </note>
          <note n="9ba71c25">
            Av de omdiskuterade 4 miljarderna är det 2,7
          </note>
          <note n="1b9b38fb">
            miljarder som är oomtvistade. Hur man än vänder och vrider på
            saken kan jag inte förstå annat än att Försvaret har följt gällande
            riksdagsbeslut när det gäller de
          </note>
          <note n="5c025a38">
            2,7 miljarderna. Den differens som man strider om rör sig om
            någon procent av försvarsanslaget. Det kan i och för sig bli en
            hel del i absoluta tal. Som smålänning har jag respekt för slantar,
            även om de inte är så där jättestora relativt sett. Men min fråga
            till försvarsministern är: Har Försvarsmakten planerat rätt vad
            avser de 2,7 miljarderna?
          </note>
          <note n="47fe734b">
            Anf. 20 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="ebc8129d">
            Fru talman! Försvarsmakten har på goda grunder räknat med att
            få kompensation för dessa pengar. Jag sade i mitt svar att det
            i det rådande statsfinansiella läget inte är försvarbart att kompensera
            Försvarsmakten för dessa pengar. Men det rör sig om 1,3 miljarder
            som har använts utan att det har funnits några godkända beslut
            bakom. Sedan finns det 2 miljarder utöver dessa 4 miljarder upp
            till de 6 miljarder som första gången nämndes när jag mötte summan
            i de svarta hålen.
          </note>
          <note n="3c5eabe1">
            Vad jag vill säga är att det har inte uppträtt några svarta hål
            efter oktober 1994. Jag vill inte stå här och tvista om när de
            svarta hålen så att säga uppträdde.
          </note>
          <note n="01ba4796">
            Jag bara konstaterar att jag fick information om att det var
            ekonomiska frågor som måste lösas, och jag tog itu med de svarta
            hålen. Det var den uppgift som jag utförde redan under min första
            tid som försvarsminister.
          </note>
          <note n="e661dcc7">
            Anf. 21 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="27ae730e">
            Fru talman! Vad det gäller är att vi tog över ett minus på 1,5
            miljarder. Vi klarade att åstadkomma ett likviditetsmässigt överskott
            på 623 miljoner, även om dessa pengar var avsedda för vissa andra
            saker. Men vi diskuterar nu 1,3 miljarder kronor. Försvarsministern
            säger ordagrant att man på goda grunder hade rätt att planera
            för de 2,7 miljarderna i enlighet med ett riksdagsbeslut som icke
            ifrågasattes av försvarsministerns parti när det gäller priskompensationssystemet.
          </note>
          <note n="26f2af58">
            Men min fråga kvarstår då naturligtvis: Anser försvarsministern
            att Försvaret gjorde rätt när man planerade på det här sättet?
            Sedan kan vi ha olika uppfattningar om huruvida kompensation skall
            ske eller inte.
          </note>
          <note n="43017d76">
            Där får vi respektera varandras olika ståndpunkter.
          </note>
          <note n="fe14e65b">
            Men frågan kvarstår: Har man gjort rätt eller inte?
          </note>
          <note n="15b60d0c">
            Anf. 22 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="85de6c57">
            Fru talman! Jag menar att det före regeringsskiftet i oktober
            1994 kom många varningar från flera håll om att man borde ha slagit
            till bromsarna när det gäller inte minst materielbeställningar
            under 1994.
          </note>
          <note n="9f4b3070">
            Jag vet att det har gjorts stora materielbeställningar varje
            år, eftersom försvaret har ett stort materielkonto.
          </note>
          <note n="914505d2">
            Men faktum är att departementet hade kännedom om att det fanns
            stora ofinansierade poster, som skulle finansieras på något sätt.
            Trots detta gjordes det stora materielbeställningar. Det var det
            jag var tvingad att ta itu med.
          </note>
          <note n="44f7f28c">
            I det rådande statsfinansiella läget är det oerhört viktigt att
            svenska folket får fullt klart för sig att det inte finns någon
            samhällsverksamhet som finansieras med skattemedel där man inte
            har en löpande kontroll och inte följer upp besluten väldigt noga.
            På den punkten har jag synpunkter. Jag har tagit itu med den här
            frågan, och nu får försvarsmakten lida för att man inte tidigare
            har slagit till bromsarna. Jag har ingen kritik, utan jag gör
            ett konstaterande.
          </note>
          <note n="ad5040af">
            Anf. 23 Förste vice talman ANDERS
          </note>
          <note n="ab245a74">
            BJÖRCK (m)
          </note>
          <note n="35596bd3">
            Fru talman! Försvarsmakten har ju planerat enligt gällande riksdagsbeslut
            vad avser de 2,7 miljarderna.
          </note>
          <note n="55b583f5">
            Utredningen har konstaterat att man hade rätt att göra det. Jag
            har svårt att se att det kan riktas någon kritik mot detta. Om
            man ändrar spelreglerna och säger att det inte blir någon kompensation,
            är det samma sak som om man ändrar spelreglerna under en ishockeymatch.
            Om man t.ex. efter första perioden fördubblar storleken på målet
            är det klart att det uppstår problem.
          </note>
          <note n="d4a0855f">
            Men det är någonting helt annat.
          </note>
          <note n="4af871a0">
            Min kommentar till detta är faktiskt att de belopp när det gäller
            materielbeställningar som har nämnts avser hela 90-talet. Om man
            slår ut de summor det rör sig om - här ligger det riksdagsbeslut
            i botten - är det saker som mer än väl är finansierade.
          </note>
          <note n="ce28e3b7">
            Min fråga kvarstår: Har försvarsmakten gjort rätt eller inte
            när man har planerat på det sätt som man har gjort?
          </note>
          <note n="06f9ae6b">
            Anf. 24 Försvarsminister THAGE G
          </note>
          <note n="23f43aff">
            PETERSON (s)
          </note>
          <note n="472d6d93">
            Fru talman! Jag har gett svar på den frågan. Utgångspunkten för
            min undersökning var angivna svarta hål på 6 miljarder. Jag tillsatte
            en expertgrupp, som fann att det var svarta hål på i runda tal
            4 miljarder. Det var ett belopp som också ÖB uppgav. I detta belopp
            finns summor som försvarsmakten i sin planering hade skäl att
            räkna med att bli kompenserad för.
          </note>
          <note n="47ea134e">
            Men faktum är att man inte hade tillgång till pengarna när man
            planerade. Det är utgångspunkten.
          </note>
          <note n="36af34fd">
            Jag vill återigen säga att jag tror att det är oerhört viktigt
            - på den punkten borde vi kunna bli överens -
          </note>
          <note n="1b36c213">
            att försvarsekonomin granskas och följs upp mycket noga. Det
            rör sig ändå om mycket stora pengar; runt
          </note>
          <note n="2b722211">
            40 miljarder per år. Det är viktigt och nyttigt att all verksamhet
            som bedrivs med skattepengar ständigt är utsatt för kontroll.
            Jag vill inte utan vidare lägga de rapporter som med jämna mellanrum
            kommer om försvarsmaktens ekonomi i lådan. Jag menar att försvarsmaktens
            ekonomi måste vara föremål för ständig granskning.
          </note>
          <note n="44c81e5f">
            Överläggningen var härmed avslutad.
          </note>
          <note n="13903c4d">
            8 § Svar på fråga 1994/95:407 om Fehmarn
          </note>
          <note n="c48c6a30">
            Bält-förbindelsen
          </note>
          <note n="5896c144">
            Anf. 25 Kommunikationsminister INES
          </note>
          <note n="3f38af8b">
            UUSMANN (s)
          </note>
          <note n="0fa75dc7">
            Fru talman! Kerstin Warnerbring har frågat mig vilka åtgärder
            regeringen ämnar vidta med anledning av de förändrade förutsättningar
            som råder beträffande Fehmarn Bält-förbindelsen.
          </note>
          <note n="9a496890">
            Bakgrunden till frågan är att Danmark, i avtalet mellan Sverige
            och Danmark om en fast förbindelse över Öresund, förklarar sig
            beredd att arbeta för att en fast förbindelse över Fehmarn Bält
            kommer till stånd under förutsättning av att hänsyn till miljö
            och ekonomi kan tillgodoses.
          </note>
          <note n="86569364">
            Nyligen redovisades en dansk rapport med fakta om Fehmarn Bält.
            I rapporten redogörs bl.a. för trafikflöden över Fehmarn Bält
            och beräknade anläggningskostnader för olika alternativa förbindelser.
            En slutsats i rapporten är att det är viktigt att klargöra hur
            det vidare utredningsarbetet bör utformas för att uppfylla kraven
            på öppenhet, balansering av intressen och en demokratisk beslutsprocess.
            Detta kommer därför att redovisas i en senare rapport.
          </note>
          <note n="cc31e160">
            I medierna har man av rapporten dragit slutsatsen att det förväntade
            trafikunderlaget för en bro är för litet för att en fast förbindelse
            skall kunna vara självfinansierande.
          </note>
          <note n="d1a70703">
            Rapporten utgör en del i det utredningsarbete som initierats
            av den danske och den tyske trafikministern.
          </note>
          <note n="b9a27694">
            Under 1995 påbörjas utredningar som skall belysa geotekniska
            och geologiska förhållanden, tekniska alternativ för kust-till-kust-förbindelsen,
            marina miljöeffekter och slutligen trafikprognoser. Dessutom har
            den danske trafikministern beslutat att utredningar skall genomföras
            som redovisar alternativa finansierings- och organisationsmodeller,
            sociala aspekter av en fast förbindelse samt förbättrade färjeförbindelser
            som ett alternativ till en fast förbindelse.
          </note>
          <note n="20cf3267">
            Förutsättningarna för etablerandet av en fast förbindelse över
            Fehmarn Bält kommer således att klarna successivt. Jag anser det
            dock vara för tidigt att redan nu dra några långt gående slutsatser
            om möjligheten att genomföra projektet. Det får resultatet av
            kommande utredningar visa.
          </note>
          <note n="b3c220cb">
            I enlighet med artikel 21 i avtalet mellan Danmark och Sverige
            arbetar Danmark således med att utreda de miljömässiga konsekvenserna
            och de ekonomiska förutsättningarna för en fast förbindelse över
            Fehmarn
          </note>
          <note n="8e303092">
            Bält. Jag finner därför ingen anledning att vidta några särskilda
            åtgärder med anledning av den rapport som det danska transportrådet
            avgivit.
          </note>
          <note n="f15cf432">
            Anf. 26 KERSTIN WARNERBRING (c)
          </note>
          <note n="c12951db">
            Fru talman! Jag ber att få tacka kommunikationsministern för
            svaret.
          </note>
          <note n="6015de05">
            Jag är inte heller denna gång nöjd med kommunikationsministerns
            svar, och det finns några saker som jag känner att jag måste få
            påpeka.
          </note>
          <note n="52df8deb">
            En fast förbindelse över Fehmarn Bält var t.o.m.
          </note>
          <note n="ee90f131">
            ett svenskt krav när broavtalet slöts 1991. Inte minst
          </note>
          <note n="3e961fff">
            SJ var mycket angeläget om att få sådana löften, helt enkelt
            därför att deras prognoser för hela tågtrafiken annars skulle
            bli väldigt dåliga, eftersom SJ ju måste betala en fast summa
            på 300 miljoner kronor varje år för att utnyttja Öresundsbron.
          </note>
          <note n="4056e14b">
            Broförespråkarna poängterar hela tiden de stora miljövinster
            som går att göra genom att godstransporter från landsväg och färjor
            flyttas över till järnväg.
          </note>
          <note n="01b23e3c">
            Det kommer helt uppenbart att ta väldigt lång tid innan Öresundsbron
            får den stora betydelse för järnvägstrafiken som alla förespråkarna
            nu hävdar. Det är t.o.m. tveksamt om det någonsin blir något annat
            än en regional förbindelse mellan Malmö och Köpenhamn.
          </note>
          <note n="75bb2657">
            Det är inte bara i medierna, som kommunikationsministern säger
            i sitt svar, som man har dragit slutsatsen att Fehmarn Bält-förbindelsen
            inte kan vara självfinansierande, och att det följaktligen inte
            ens är säkert att den blir av.
          </note>
          <note n="d5e06e9b">
            Det danska transportrådets ordförande har själv sagt att politikerna
            måste vara beredda att lägga upp flera miljarder på bordet om
            projektet skall bli ekonomiskt genomförbart. Danmarks trafikminister
            bedömer att det kommer att ta flera år innan det finns ett tillräckligt
            underlag för att börja tänka på det här projektet på allvar.
          </note>
          <note n="f9cfd045">
            Under sådana premisser tycker jag att det är märkligt, eftersom
            det var ett svenskt krav att
          </note>
          <note n="e6c0c250">
            Fehmarn Bält-förbindelsen skulle komma till stånd, att regeringen
            inte reagerar.
          </note>
          <note n="2f703fe6">
            Anf. 27 Kommunikationsminister INES
          </note>
          <note n="3f38af8b">
            UUSMANN (s)
          </note>
          <note n="c95b6d8d">
            Fru talman! Jag hade inte förväntat mig att Kerstin
          </note>
          <note n="afc00b51">
            Warnerbring skulle vara nöjd den här gången heller när vi diskuterar
            förutsättningarna för Öresundsbron.
          </note>
          <note n="98a225e7">
            När det nu gäller vad man var överens om och vilka krav det handlade
            om, är det viktigt att citera det som man var överens om i det
            avtal som har slutits mellan de danska och svenska regeringarna
            om en fast förbindelse över Öresund. Där står det: Danmarks regering
            förklarar sig beredd att arbeta för att en fast förbindelse över
            Fehmarn Bält kommer till stånd under förutsättning av att hänsyn
            till miljö och ekonomi kan tillgodoses.
          </note>
          <note n="8af1dc99">
            Den här förutsättningen är precis den rapport som jag har i min
            hand, som heter Facts about Fehmarn
          </note>
          <note n="0dacac77">
            Bält och som det danska transportrådet har tagit fram.
          </note>
          <note n="77e91e9e">
            Det är rapport nr 1 i dessa undersökningar.
          </note>
          <note n="e3add8e2">
            Vad min kollega i Danmark har sagt och som
          </note>
          <note n="410589cf">
            Kerstin Warnerbring något vinklat har refererat är att man, innan
            man kan få fram ett slutgiltigt ställningstagande, måste avvakta
            och analysera dels denna rapport, dels de kommande rapporter som
            man har beställt för att uppfylla artikel 21 i avtalet. Det kommer
            att ta sin tid, och det är självklart att det skall ta tid.
          </note>
          <note n="0a442ec8">
            Anf. 28 KERSTIN WARNERBRING (c)
          </note>
          <note n="2b430368">
            Fru talman! Oavsett om det nu förväntas diverse rapporter, oavsett
            hur de ser ut osv, måste väl ändå kommunikationsministern hålla
            med om att detta projekt verkar vila på en i högsta grad lösan
            grund för närvarande, därför att det är ju två parter inblandade
            i projektet, inte bara Danmark utan även Tyskland.
          </note>
          <note n="b2305640">
            När broavtalet slöts 1991 uttalade Helmut Kohl att
          </note>
          <note n="9d2d062a">
            Tyskland också var villigt att gå in i detta projekt. I
          </note>
          <note n="0bfc0f6e">
            dag finns det över huvud taget ingenting som tyder på att Tyskland
            prioriterar denna förbindelse. De har fullt upp med att satsa
            på de öst-västliga förbindelserna. I deras senaste Bundesverkehrswegeplan,
            som det heter, vilken omfattar perioden ända fram till 2010
          </note>
          <note n="f0d466c1">
            nämns över huvud taget ingenting om Fehmarn Bältförbindelsen,
            eftersom Tyskland nu efter enandet har fullt upp med att både
            ekonomiskt och tidsmässigt se om sitt eget hus så att säga.
          </note>
          <note n="ba008bae">
            Anf. 29 Kommunikationsminister INES
          </note>
          <note n="3f38af8b">
            UUSMANN (s)
          </note>
          <note n="9ad681cd">
            Fru talman! Kerstin Warnerbring talar om diverse rapporter. Det
            är faktiskt så att det är dessa diverse rapporter som är underlaget
            för de beslut som skall fattas. Det är viktigt att man är seriös
            och försöker att vara någorlunda objektiv i förhållande till rapporterna.
          </note>
          <note n="bbc72c0a">
            När det sedan gäller vad olika uttalanden från
          </note>
          <note n="38680140">
            Tyskland tyder på kan jag hänvisa till det beslut om
          </note>
          <note n="55e45730">
            Transeuropean Network som fattades vid Essenmötet.
          </note>
          <note n="aa338162">
            Fehmarn Bält-förbindelsen finns med bland de projekt som skall
            utredas vidare och som EU är intresserat av att delta i för att
            kontrollera de ekonomiska förutsättningarna för projektbidrag.
            Denna förbindelse har hög prioritet.
          </note>
          <note n="0cc07469">
            Anf. 30 KERSTIN WARNERBRING (c)
          </note>
          <note n="15c1ad08">
            Fru talman! Det är svårt att vara nöjd med kommunikationsministerns
            svar när det gäller detta projekt över huvud taget. Den ena förutsättningen
            efter den andra dyker ju upp, som sedan förändras. Men regeringen
            tar över huvud taget inte detta till sig utan låter hela processen
            fortgå utan att åtminstone komma med redovisningar till riksdagen.
          </note>
          <note n="3c3ec7f0">
            Vi måste komma ihåg att det kommer att ta tid att få fram rapporterna,
            och uppenbarligen mycket längre tid än man hade förväntat sig.
            Priserna stiger och trafikomslutningen sjunker, vilket tydligen
            också kommer att fortsätta.
          </note>
          <note n="28be2b1a">
            Under hela den tid som detta pågår förväntar man sig tydligen
            från svenskt håll att svenskt näringsliv skall skicka ut sitt
            gods och sina leveranser på ett så osäkert sätt som det är att
            två gånger köra 170 kilometer runt Stora Bält. Därefter hamnar
            de i trafikinfarkterna norr om Hamburg. Dessutom har de inte tillräckliga
            rangermöjligheter i Hamburg. Detta med just-in-time-leveranser
            kommer aldrig att fungera.
          </note>
          <note n="27065068">
            Detta är ingenting som gagnar svenskt näringsliv.
          </note>
          <note n="181d98c8">
            Anf. 31 Kommunikationsminister INES
          </note>
          <note n="3f38af8b">
            UUSMANN (s)
          </note>
          <note n="502b4e76">
            Fru talman! Kerstin Warnerbring säger att nya förutsättningar
            kommer. Ja, visst kommer det fram nya förutsättningar hela tiden,
            och det kommer vi att få leva med. Men jag kan inte ställa upp
            på att dessa nya förutsättningar, som t.ex. den aktuella rapporten
            som nu diskuteras, skulle innebära att vi från svensk sida intervenerade
            mellan Tyskland och Danmark. De har ju tagit fram ett underlag
            som faktiskt är i enlighet med det avtal som den danska och den
            svenska regeringen har skrivit under.
          </note>
          <note n="67454806">
            Anf. 32 KERSTIN WARNERBRING (c)
          </note>
          <note n="d30ce042">
            Fru talman! Jag måste avslutningvis få säga att det är mycket
            märkligt att regeringen, trots att det inte går att uppfylla alla
            de förutsättningar som rådde när avtalet slöts, ändå lugnt sitter
            kvar i båten och tydligen ämnar sjösätta ett projekt som för det
            första inte verkar behövas och som för det andra kan kasta Sverige
            in i en total ekonomisk kris. Där är vi ju redan nu. Varför skall
            vi då späda på krisen?
          </note>
          <note n="24324132">
            Anf. 33 Kommunikationsminister INES
          </note>
          <note n="3f38af8b">
            UUSMANN (s)
          </note>
          <note n="8c0063a1">
            Fru talman! Det är väldigt viktigt att komma ihåg att Fehmarn
            Bält-förbindelsen är en förbindelse mellan Tyskland och Danmark.
            Projektet har inget direkt samband med Sverige. Vi har i vårt
            avtal mellan den svenska och den danska regeringen varit överens
            om att man skall arbeta för förbindelsen under förutsättning att
            det är miljömässigt och ekonomiskt rimligt.
          </note>
          <note n="804efa9c">
            Det är också precis vad man gör. Därför finns det ingen anledning
            att från svensk sida ha synpunkter på vad den danska regeringen
            gör, eftersom de gör precis det som vi har kommit överens om i
            avtalet.
          </note>
          <note n="44c81e5f">
            Överläggningen var härmed avslutad.
          </note>
          <note n="8b88cd83">
            9 § Svar på fråga 1994/95:380 om importen av isländska hästar
          </note>
          <note n="4739a2a1">
            Anf. 34 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="849df145">
            Fru talman! Margareta Israelsson har frågat mig vilka åtgärder
            jag avser vidta för att hästarna även i fortsättningen skall kunna
            få ett bra mottagande i
          </note>
          <note n="30761dd7">
            Västerås.
          </note>
          <note n="cd629f53">
            All införsel av levande djur från länder utanför EU
          </note>
          <note n="136a750f">
            måste enligt EG:s bestämmelser (direktiv
          </note>
          <note n="1e799615">
            90/675/EEG) ske över en av EU godkänd gränskontrollstation. EU
            har höga krav på dessa gränskontrollstationer. De måste, förutom
            de nödvändiga avlastningsplatserna, besiktnings- och uppstallningsutrymmena,
            vara utrustade med kontorsutrymmen, datorer, etc. Enligt EG:s
            bestämmelser är det importören som skall stå för alla kostnader
            i samband med importen. För att inte avgifterna skall bli alltför
            höga måste därför importen koncentreras till ett begränsat antal
            införselorter.
          </note>
          <note n="1ef7c2ad">
            Det är Jordbruksverkets bedömning att gränskontrollstationer
            bör upprättas vid Stockholm-Arlanda,
          </note>
          <note n="d6f47767">
            Göteborg-Landvetter, Malmö-Sturup och Norrköping-
          </note>
          <note n="eb73160f">
            Kungsängen. Jordbruksverkets val grundar sig dels på den trafik
            som förekommit fram till EU-inträdet och dels på en uppskattning
            av den framtida importen.
          </note>
          <note n="08bb3903">
            Flygplatsen i Västerås har vid denna bedömning inte befunnits
            lämplig som gränskontrollstation, eftersom det endast är ett fåtal
            försändelser som tas in i landet via Västerås. Flygplatsen uppfyller
            heller inte EU:s krav på gränskontrollstation.
          </note>
          <note n="7da077a0">
            Jag delar Jordbruksverkets bedömning och avser därför inte att
            vidta några åtgärder i saken.
          </note>
          <note n="bfdd77c7">
            Anf. 35 MARGARETA ISRAELSSON (s)
          </note>
          <note n="98517ee2">
            Fru talman! Jag ber att få tacka statsrådet för svaret på min
            fråga. Jag vill också passa på tillfället att tacka för insatserna
            för humanare transporter av djur inom EU.
          </note>
          <note n="30ab7870">
            Nu ligger Island utanför EU, och importen av dessa hästar har
            sedan en tid tillbaka gått till Västerås.
          </note>
          <note n="132d83b5">
            Hundratals hästar har ankommit till en flygplats, där man har
            gjort diverse insatser. Man har byggt en ramp, man har börjat
            bygga upp stallar, man har knutit kontakter med veterinärer osv.
            för att göra ankomsten för hästarna så positiv som möjligt.
          </note>
          <note n="511ddc56">
            Därför var det naturligtvis med bestörtning som flygplatsen och
            kommunen mottog beskedet från
          </note>
          <note n="8e7a8962">
            Jordbruksverket att import via Västerås inte längre skulle vara
            möjlig. Skälen till detta har ju jordbruksministern angivit här.
          </note>
          <note n="08b3cab8">
            Det märkliga är att vid förfrågan om dessa underlag fanns vid
            någon av de andra flygplatserna, visade det sig att så inte var
            fallet. Men de hade däremot fått tid på sig att göra anläggningar
            av samma typ som redan finns i Västerås.
          </note>
          <note n="e957545d">
            Jag har stor respekt för att man naturligtvis måste ha en viss
            begränsning när det gäller var den här typen av import skall ske
            men vill ändå understryka att
          </note>
          <note n="38795b34">
            Västerås dessutom har landets största insjöhamn. På så sätt är
            man i Västerås mycket van vid att mottaga större import också
            av gods och har förtullning av sådant.
          </note>
          <note n="28b99d68">
            Det finns skäl att fundera igenom detta ytterligare.
          </note>
          <note n="97f8fe2e">
            Jag har fortfarande litet svårt att förstå varför importen till
            en flygplats, där man har byggt upp ett gott mottagande, skall
            stoppas för att en annan flygplats skall bygga upp det som redan
            finns på en annan ort.
          </note>
          <note n="3fde0043">
            Anf. 36 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="a359248a">
            Fru talman! Västerås är inte någon godkänd gränskontrollstation.
            De andra platserna är inte heller godkända; det är jag medveten
            om.
          </note>
          <note n="e052753a">
            Detta är uteslutande en kostnadsfråga. Som jag sade i mitt första
            inlägg har man tittat på hur mycket import det har varit. Man
            har gjort en jämförelse mellan de olika flygplatserna. När man
            nu tvingas bygga om flygplatserna har man ansett att antalet måste
            begränsas.
          </note>
          <note n="c690f83d">
            Det är inte hundratals hästar som importeras via
          </note>
          <note n="0f18abeb">
            Västerås, i varje fall inte på årsbasis. I fjol kom 176
          </note>
          <note n="37351cf4">
            islandshästar via Västerås. Dessutom hade man i tio fall införsel
            av annat slag - hundar och katter från tredje land. Det är en
            väldigt liten del av den totala importen av både hästar och andra
            djur. Det handlar om 176 hästar av 1 400.
          </note>
          <note n="1ad1ad80">
            Det är naturligtvis ekonomiska faktorer som har gjort att man
            har ansett att de fyra andra platserna skall byggas ut och inte
            Västerås.
          </note>
          <note n="acd6093e">
            Anf. 37 MARGARETA ISRAELSSON (s)
          </note>
          <note n="0d1f9637">
            Fru talman! Jag kan förstå den här argumentationen även om jag
            inte i övrigt har några siffror över hur det ser ut på de olika
            flygplatserna. Jag hoppas att man fortsättningsvis, om det skulle
            bli aktuellt med den här typen av förändringar, har en något större
            framförhållning från Jordbruksverkets sida. Nu talade man i stort
            sett om dagen innan att nya regler skulle gälla och att den här
            importen icke skulle ske.
          </note>
          <note n="87b9244f">
            Om jag inte minns alldeles fel skulle den här importen ske den
            8 mars. Importören angav att man i stället skulle låta hästarna
            ankomma till Danmark.
          </note>
          <note n="7fbc6522">
            Sedan skulle transporten ske via landsväg upp till
          </note>
          <note n="e2a491d7">
            Mellansverige. Nu gjordes en förändring. Hästarna ankom i stället
            till Stockholm, vilket hyllades med ett stort uppslag i Dagens
            Nyheter. Det sades att det som hände ute på Arlanda var ett trevligt
            inslag.
          </note>
          <note n="6f282332">
            Anf. 38 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="be533a1e">
            Fru talman! Jag kan hålla med om att man kan rikta kritik i fråga
            om framförhållningen. Det gäller inte bara den här frågan utan
            många andra frågor som t.ex. rör jordbruket och djurtransporter
            och EU.
          </note>
          <note n="547664a1">
            Detta har att göra med att tiden från folkomröstningen, den 13
            november, fram till dagen för medlemskapet var väldigt kort. Alla
            praktiska arrangemang hann inte ordnas på den korta tiden. Det
            kan jag beklaga, men jag vidhåller det som jag sade i mitt första
            inlägg.
          </note>
          <note n="354ff721">
            Anf. 39 MARGARETA ISRAELSSON (s)
          </note>
          <note n="a6fc7945">
            Fru talman! Låt mig bara slutligen säga att jag har stor förståelse
            för de problem som en snabb regeländring innebär. Samtidigt har
            det varit möjligt att lämna besked till de andra flygplatserna
            om att de får tid på sig att bygga upp de anläggningar som krävs.
          </note>
          <note n="c86603b1">
            Det var ingen poäng med de anläggningar som redan fanns i Västerås.
            Det tycker jag är beklagligt.
          </note>
          <note n="44c81e5f">
            Överläggningen var härmed avslutad.
          </note>
          <note n="69b30b9f">
            10 § Svar på fråga 1994/95:409 om EU och grönsaksodlingen
          </note>
          <note n="b4d52893">
            Anf. 40 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="613f5254">
            Fru talman! Sven Bergström har frågat mig vilka åtgärder jag
            är beredd att vidta för att handeln med mindre vanliga fröer skall
            kunna fortgå utan orimliga extrakostnader och byråkrati.
          </note>
          <note n="66e9f20d">
            EG:s direktiv på utsädesområdet omfattades redan av EES-avtalet.
            Sverige anpassade sin utsädeslagstiftning till EG:s direktiv under
            åren 1993/94. Direktiven innehåller vissa krav som måste tillgodoses.
          </note>
          <note n="ab093ee1">
            Sverige införlivade de aktuella EG-direktiven i svensk rätt genom
            ändringar i utsädeslagen och en ny utsädesförordning (1993:1375)
            som trädde i kraft den
          </note>
          <note n="30a2329c">
            1 januari 1994. I några fall finns utrymme att ställa hårdare
            nationella krav på utsäde som produceras i landet. Beträffande
            köksväxter tillämpas dock endast
          </note>
          <note n="8e62f0dd">
            EG:s minimikrav.
          </note>
          <note n="f91b2ef3">
            Förutsättningen för att ett köksväxtutsäde skall kunna släppas
            ut på marknaden är att det åtminstone är kontrollerat som standardutsäde.
            I detta ingår att köksväxtsorten skall finnas med i antingen den
            svenska sortlistan, i EG:s gemensamma sortlista för arter av köksväxter
            eller i en nationell sortlista i EES-området och uppfylla de krav
            som Jordbruksverket ställer på standardutsäde.
          </note>
          <note n="a8b238b0">
            Syftet med EG:s regler för utsäde av köksväxter är att garantera
            konsumenten produkter av bra kvalitet.
          </note>
          <note n="4c21af19">
            De EG-regler som finns måste följas. Sedan reglerna infördes
            har också kontrollen över de utsäden som släpps ut på marknaden
            förbättrats. Dock finns ett konsumentintresse för sorter från
            länder utanför EU
          </note>
          <note n="412e845d">
            som inte är intagna i EU:s gemensamma sortlista eller i de nationella
            listorna i EES-området och därför inte får säljas. Det finns därför
            anledning för Sverige att verka för förändringar av EG:s bestämmelser
            i detta avseende.
          </note>
          <note n="7bdb35e4">
            Anf. 41 SVEN BERGSTRÖM (c)
          </note>
          <note n="7260130a">
            Fru talman! Jag tackar jordbruksministern för svaret. Den sista
            meningen var: "Det finns därför anledning för Sverige att verka
            för förändringar av EG:s bestämmelser i detta avseende." Det förefaller
            något löftesrikt. Jag skulle vilja be jordbruksministern utveckla
            det litet mer. Vad menas egentligen?
          </note>
          <note n="98713e82">
            Annars undrar jag vad i svaret som egentligen är svar på min
            fråga. Jag undrade hur handeln med de mindre vanliga fröerna skall
            kunna fortgå utan orimliga extrakostnader och byråkrati.
          </note>
          <note n="87661839">
            Det här är en ganska stor fråga för många enskilda odlare och
            för köksväxthandeln. I facktidskrifter har dessa konsekvenser
            t.o.m. betraktats som en bomb i grönsakslandet. Detta skulle jag
            vilja att jordbruksministern utvecklade litet grand.
          </note>
          <note n="473d128d">
            Både denna regering och den tidigare har understrukit vikten
            av att bevara en biologisk mångfald.
          </note>
          <note n="c0edb98b">
            Den här frågan handlar om det. Det är främst tre krav i dessa
            bestämmelser som kan ge förödande effekter för grönsaksodlingen,
            för det genetiska arvet och för den biologiska mångfalden.
          </note>
          <note n="483fe7e8">
            Det första är kravet på sortdokumentationen. Den kostar mycket
            pengar. Det andra är kravet på att alla fröer som säljs måste
            vara certifierade eller kontrollerat standardutsäde. Det tredje
            är kravet på att fröpåsarna skall vara märkta med sista förbrukningsdag,
            i praktiken sista förbrukningsmånad.
          </note>
          <note n="5dc01b6c">
            Konsekvensen av dessa krav har blivit att ett tusental fröer
            under de senaste åren har strukits från dessa sortlistor och försvunnit.
            Det borde inte vara positivt för alla som värnar om en biologisk
            mångfald.
          </note>
          <note n="5d4fbe3e">
            Jag utgår från att jordbruksministern också gör det och att hon
            inte vill att vi skall bli biologiskt fattiga i det här landet.
          </note>
          <note n="aab3761b">
            Eftersom Margareta Winberg har varit ganska karsk i tonen gentemot
            EU vad gäller t.ex. djurskydd och djurtransporter skulle jag vilja
            att hon också tar den här frågan på stort allvar. Även om den
            verkar liten blir det vittgående konsekvenser för många människor
            i det här landet om man inte gör något.
          </note>
          <note n="c062a787">
            Anf. 42 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="6841b527">
            Fru talman! Jag skall gärna tala om min uppfattning. Jag trodde
            att den framgick av det jag sade i mitt första inlägg.
          </note>
          <note n="f7decb5f">
            De fröer som vi tidigare har kunnat importera från länder utanför
            den europeiska unionen är i dag svårare att importera därför att
            de inte finns på den gemensamma sortlistan eller i de nationella
            listorna i EES-
          </note>
          <note n="b6aee209">
            området. Det är klart att min uppgift måste vara att se till
            att de kommer med där, så att detta problem inte uppstår.
          </note>
          <note n="6330903e">
            Anf. 43 SVEN BERGSTRÖM (c)
          </note>
          <note n="f137b503">
            Fru talman! Jag undrar om vi inte missförstår varandra litet
            grand. Om jag har förstått saken rätt är det svårt för dem som
            handlar med dessa ovanliga frösorter att få dem certifierade och
            registrerade, och det är förenat med höga kostnader. Fröerna är
            helt enkelt illegala om man inte registrerar dem.
          </note>
          <note n="41e50f34">
            Jag undrar vad jordbruksministern har för råd till alla handlare
            som vill använda de mindre vanliga köksväxtsorterna. De är inte
            så få. Det handlar om ett antal fröfirmor. Det är en fröhandel
            i Julita, Lindbloms frö i Kivik, Rara Växter i Stockholm, Runåbergs
            fröer i Spekeröd och många andra. Dessutom tillkommer alla konsumenter
            som vill handla dessa traditionella sorter. Det handlar om dem
            i minst lika hög grad som om importörerna.
          </note>
          <note n="1a5d581e">
            Anf. 44 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="20bee114">
            Fru talman! Jag skall vara litet generell. Jag vill inte gå in
            på de olika försäljningsställena.
          </note>
          <note n="c6334be2">
            Vi vet att det finns krångligheter i hela EU:s jordbrukspolitik.
            Man kan väl säga att den här frågan ingår i detta krångel. På
            olika sätt skall vi försöka lösa den genom att förenkla reglerna.
          </note>
          <note n="917f2a90">
            Detta är en fråga som har kommit upp under de senaste veckorna.
            Vi har fått många telefonsamtal och brev till departementet om
            detta. Om det är relevant, vilket jag tror att det är, kommer
            jag att försöka se på vilket sätt man kan lösa detta problem.
            För dagen kan jag inte säga att jag ser den ena eller den andra
            lösningen. Detta måste vi analysera och förstås dryfta i de arbetsgrupper
            som finns i Bryssel. I sista hand skall frågan tas upp i ministerrådet,
            om den inte går att lösa tidigare. Det är så ordningen är.
          </note>
          <note n="4fe1849a">
            Anf. 45 SVEN BERGSTRÖM (c)
          </note>
          <note n="bb0c2501">
            Fru talman! Det är bra att jordbruksministern är inställd på
            att lösa det här. Nu dröjer det emellertid inte länge innan odlingssäsongen
            kommer i gång.
          </note>
          <note n="7f1d7d8c">
            Väldigt många människor står i begrepp att köpa hem frö och att
            sälja frö. Vad har jordbruksministern för konkret besked till
            dem?
          </note>
          <note n="1ab4bea7">
            Är de lagbrytare och skall de i så fall fullfölja att vara det
            genom att sälja de fröer som de har beställt och har i lager?
            Eller skall de avvakta besked från
          </note>
          <note n="b1db79bb">
            Jordbruksdepartementet, Jordbruksverket, Statens utsädeskontroll
            eller EU-kommissionen? Hur skall man göra? Precis i dagarna blir
            det här avgörande för väldigt många människor.
          </note>
          <note n="1c9a5dd0">
            Anf. 46 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="8d71d497">
            Fru talman! Om jag skulle komma med ett gott råd, skulle det
            nog vara att man bör avvakta.
          </note>
          <note n="44c81e5f">
            Överläggningen var härmed avslutad.
          </note>
          <note n="4cadad38">
            11 § Svar på fråga 1994/95:413 om fördelningen av mjölkkvoter
          </note>
          <note n="f0f0f11d">
            Anf. 47 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="58ad8720">
            Fru talman! Gudrun Lindvall har frågat mig om fördelningen av
            mjölkkvoter. I riksdagens yttrande angående mjölkkvoter (1994/95:UU5)
            konstateras att en viss prioriteringsordning skall gälla vid fördelningen
            av mjölkkvoter till producenterna. Ett genomsnitt av mjölkproduktionen
            1991-1993 skall ligga som bas för varje producent. Emellertid
            skall ekologiska bönder vara prioriterade. Därefter skall nystartare
            tilldelas mjölkkvot. Den som utökat sin produktion skall först
            därefter bli tilldelad kvot. Dessutom skall Norrland ha särskild
            prioritet. Detta har regeringen beaktat i sin förordning om fördelning
            av mjölkkvoter.
          </note>
          <note n="4da2f12e">
            Jordbrukare kan begära omprövning av Jordbruksverkets beslut
            om tilldelning av mjölkkvot.
          </note>
          <note n="74820cc7">
            Denna omprövning kommer att ske efter att kvoter fördelats till
            de grupper som får kvot vid den första tilldelningen. Ett skäl
            till extra tilldelning vid omprövning skulle kunna vara att djurbesättningen
            har drabbats svårt av leukos. Det ankommer på Jordbruksverket
            att besluta i dessa frågor.
          </note>
          <note n="ea7fcd5c">
            Anf. 48 GUDRUN LINDVALL (mp)
          </note>
          <note n="043fcd4a">
            Fru talman! Jordbruksministern! Jag vill börja med att säga att
            jag har väckt en motion i januari om den fråga som behandlades
            nyss. Betänkandet kommer på torsdag. Tyvärr var varken Socialdemokraterna
            eller Centerpartiet med här. Motionen handlade just om köksväxter.
            Jag hoppas att beslutet i kammaren efter debatten på torsdag kan
            bli ett annat än i utskottet.
          </note>
          <note n="652603f8">
            Anf. 49 TALMANNEN
          </note>
          <note n="06cccc7b">
            Får jag be frågeställaren att hålla sig till frågan.
          </note>
          <note n="4b22c853">
            Anf. 50 GUDRUN LINDVALL (mp)
          </note>
          <note n="b69ab5fc">
            Fru talman! Nu skall jag hålla mig till frågan.
          </note>
          <note n="4bec80f0">
            Många bönder gick in i ett frivilligt leukosprogram precis i
            början av 90-talet. Det innebar att man såg ut de djur som hade
            leukos, och sedan skulle man rekrytera från besättningar som var
            leukosfria. Tyvärr fanns det inte många sådana djur att köpa.
            Effekten blev att på många gårdar, framför allt små och medelstora,
            som hade gått med frivilligt sjönk mjölkproduktionen - precis
            under de år som nu används för beräkning av mjölkkvoten.
          </note>
          <note n="e8333184">
            På dessa små gårdar är de ekonomiska marginalerna ganska små.
            När man nu får sin mjölkkvot upptäcker man att den är så liten
            att man inte klarar sig ekonomiskt. Under de senaste åren, framför
            allt under
          </note>
          <note n="56d0f277">
            1993 och 1994, har de byggt upp besättningen igen till den storlek
            den hade innan de gick med i leukosprogrammet.
          </note>
          <note n="233a59c4">
            Av de bönder som har överklagat är det ungefär
          </note>
          <note n="92626e5d">
            700 som befinner sig i den här situationen. De har fått en kvot
            som är så liten att de inte kan fortsätta. Det här gäller således
            små och medelstora gårdar. De ligger ofta i precis de områden
            som vi säger att vi vill värna, eftersom det finns ängs- och hagmarker
            med höga biologiska värden. Förutsättningen att kunna behålla
            dem är att djur betar där.
          </note>
          <note n="d85f8ea4">
            Skall jag tolka svaret, Margareta Winberg, så att
          </note>
          <note n="de02e3b3">
            Jordbruksverket kommer att få direktiv och att de bönder som
            har drabbats kommer att kunna få sig en kvot tilldelad när den
            sista fördelningen av kvoterna kommer att ske?
          </note>
          <note n="50660746">
            Anf. 51 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="b461aac7">
            Fru talman! Först gjorde regeringen en prioritering av hur kvoterna
            skall fördelas. Det gällde då bönder med ekologisk verksamhet
            och nystartare. Riksdagen lade till att man i Norrland skall ha
            särskild prioritet.
          </note>
          <note n="83e9e6d5">
            Nu kommer Gudrun Lindvall med ytterligare en grupp som skall
            ha prioritet. Man kan inte ge alla prioritet. Någon måste vara
            etta, någon måste vara två, osv.
          </note>
          <note n="4d636f70">
            Dessutom är vi ännu inte riktigt klara med uträkningen av hur
            det här skall fördelas. Preliminärt verkar det som om den reservkvot
            som skall tillgodose både regeringens och riksdagens prioriteringar
            blir mycket liten. Det kanske inte ens blir någon reservkvot.
            Det är oklart. Framför allt när det gäller de som har utökat har
            man bara tittat på ett litet antal fall.
          </note>
          <note n="d670dfde">
            I en tidigare debatt med Gudrun Lindvall sade jag att så fort
            som Jordbruksverket är klar med sin analys och sitt underlag skall
            jag överväga att förändra förordningen. Jag kan då bara gå på
            vad riksdagen har uttalat. Jag kan naturligtvis också lägga till
            det här med leukos. Min principiella inställning är att den som
            har skött sig genom att gå in i ett sådant här program egentligen
            inte borde straffas för det. Men jag kan inte i dag ge ett löfte
            om att den gruppen också skall prioriteras, så länge jag inte
            har ett riktigt beräkningsunderlag.
          </note>
          <note n="91c1d044">
            Anf. 52 GUDRUN LINDVALL (mp)
          </note>
          <note n="6bcb2a3c">
            Fru talman! Vi befinner oss i en besvärlig situation, och det
            tror jag att vi är överens om. Det är precis det jag menar, de
            bönder som var ambitiösa i början av 90-talet och gick in i leukosprogrammet
            straffas nu. Detta är konsekvensen.
          </note>
          <note n="47d8c125">
            Problemet är tyvärr att vi har en för liten mjölkkvot i Sverige.
            Det kan varken den nuvarande jordbruksministern eller jag lastas
            för. Det var den tidigare borgerliga regeringen som åstadkom detta.
            Ju mer man tittar på mjölkkvotsfördelningen, desto mer inser man
            att landskvoten är för liten. Det är svårt att få in alla våra
            prioriteringar inom den här landskvoten.
          </note>
          <note n="91b74e67">
            Jag håller med jordbruksministern om att det är svårt att veta
            hur man skall prioritera. Det är möjligt att en del av de här
            problemen löser sig. De bönder som t.ex. inte klarar kravet på
            gödselvårdsanläggningar till den första september slås ut. En
            del kanske slutar och säljer sina kvoter.
          </note>
          <note n="ed75bd4c">
            Skulle det kunna vara möjligt att försöka förhandla sig till
            en litet större landskvot för att se till att de bönder som i
            dag oskäligt drabbas skulle kunna få en litet större kvot? Är
            det möjligt att tänka sig något sådant i EU i dag?
          </note>
          <note n="dccc719a">
            Anf. 53 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="9bc4589f">
            Fru talman! Först måste vi komma ihåg varför vi har ett kvotsystem
            inom EU. Det är för att begränsa produktionen och för att minska
            överskotten. Därför fick vi en kvot på 3,3 miljoner ton i Sverige.
            När vi fick den kvoten rådde det i stort sett balans mellan kvoten
            och produktionen. Kvoten låg t.o.m. litet över den dåvarande produktionen.
          </note>
          <note n="bd974f10">
            Vad som skedde i samband med förhandlingar året innan och fram
            till nu är att väldigt många jordbrukare spekulerade i att vi
            nu går in i ett kvotsystem. De spekulerarade i att om de producerar
            litet mera och ställer in några extra kor kan de få en högre kvot,
            och då blir deras gård mera värd. Jag tycker att det är väldigt
            olyckligt. Det strider mot de tankar som utgör grunden för EU:s
            jordbrukspolitik på mjölkområdet och för all del också på andra
            områden, där man har tilldelat sig områden, basareal, antal djur
            eller som i det här fallet en kvot. Jag anser att det är uteslutet
            att tro att vi nationellt skulle kunna få en större mjölkkvot.
          </note>
          <note n="69daa54c">
            Anf. 54 GUDRUN LINDVALL (mp)
          </note>
          <note n="e2be66e9">
            Fru talman! Är det inte så, Margareta Winberg, att den kvot som
            vi tittade på 1991-1993 egentligen var ganska liten, bl.a. beroende
            på att många gårdar låg litet lågt de åren t.ex. på grund av leukosprogrammet?
          </note>
          <note n="00abf3b2">
            När de sedan började återfå den produktion de hade haft innan
            de gick in i leukosprogrammet har de hamnat på en annan nivå.
            Därför räcker dessa 3,3 miljoner ton inte till.
          </note>
          <note n="5eee9720">
            De bönder som i dag tyvärr drabbas är de bönder som av olika
            skäl låg på en lägre nivå i början av 90-
          </note>
          <note n="286f79a5">
            talet än vad de har gjort förr eller senare. De bönder som gick
            med i det frivilliga leukosprogrammet är en stor grupp som vi
            nog skulle ha behövt diskutera och kompensera när vi sökte landskvoten.
            Det här är en utveckling som borde ha varit väntad, eftersom leukosprogrammet
            var så intensivt just under de här åren.
          </note>
          <note n="784b6e02">
            Ett annat sätt är att se om det finns någon möjlighet att förändra
            fördelningen av kvoten så att de här bönderna inte missgynnas.
            Det kanske också är möjligt. Jag vill veta om det är tänkbart.
          </note>
          <note n="bbb3439c">
            Anf. 55 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="bf47b8f0">
            Fru talman! Det är säkert så som Gudrun Lindvall säger att kvoten
            drogs ner något på grund av de här leukosprogrammen. Men den stora
            delen i det här sammanhanget var de bönder som utökade. Det gjorde
            de trots många varningar. På ett sätt kan man säga att dessa bönder
            har varit osolidariska. Nu räcker kvoten inte riktigt till. Man
            måste se över det här.
          </note>
          <note n="3bf8394d">
            I den eventuella nya fördelningen av kvoter måste man titta särskilt
            på de som har utökat. De kanske skall ha ett större avdrag för
            att de har spekulerat. Det här gäller en del av dem - alla har
            inte gjort det. Det är en möjlig väg.
          </note>
          <note n="16773acf">
            En annan möjlig väg är att man gör ett avdrag för alla initialt,
            för att få plats med det som riksdagen har prioriterat och möjligen
            med dem som har drabbats av leukos i sin verksamhet. Till detta
            får vi återkomma inom några veckor.
          </note>
          <note n="dc467140">
            Anf. 56 GUDRUN LINDVALL (mp)
          </note>
          <note n="206c2132">
            Fru talman! Jag tolkar detta som att det finns en stor förståelse
            hos jordbruksministern, Jordbruksdepartementet och Jordbruksverket
            för att bönder vilkas djur drabbats av leukos är en grupp som
            i dag drabbas hårt vid fördelningen av kvoten och att man är villig
            att se över om det finns en möjlighet att se till att denna grupp
            inte orättfärdigt drabbas. Är det riktigt?
          </note>
          <note n="022af4a3">
            Anf. 57 Jordbruksminister MARGARETA
          </note>
          <note n="49793ab9">
            WIN BERG (s)
          </note>
          <note n="0b7e6dc8">
            Fru talman! Jag sade i mitt svar: "Ett skäl till extra tilldelning
            vid omprövning skulle kunna vara att djurbesättningen har drabbats
            svårt av leukos". Längre än så vill jag i dag inte gå i form av
            löften.
          </note>
          <note n="44c81e5f">
            Överläggningen var härmed avslutad.
          </note>
          <note n="c9cb582c">
            12 § Svar på fråga 1994/95:415 om stöd till fäbodbruket
          </note>
          <note n="9401905e">
            Anf. 58 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="b1e8a0dc">
            Fru talman! Ragnhild Pohanka har frågat mig om vilka åtgärder
            jag tänker vidta för att skydda och undanta fäbodbruket från EU:s
            fyrkantiga regler.
          </note>
          <note n="b5e6ad50">
            Visst kan EU:s regler betraktas som krångliga och till synes
            onödigt detaljerade. I flera fall är det frågan om obligatoriska
            regler för medlemsstaten. Det är en svensk målsättning att i det
            fortsatta arbetet söka åstadkomma en så stor förenkling av regelverket
            som möjligt.
          </note>
          <note n="3451dc4e">
            Vad gäller handjursbidraget skall stöd utgå om tjuren väger mer
            än 200 kg. Orsaken till denna regel är att man vill förvissa sig
            om att djuret har uppnått en viss ålder innan slakt. Denna regel
            är tvingande, eftersom Sverige har valt den s.k. slaktmodellen
            vid utbetalning av handjursbidraget.
          </note>
          <note n="db6e5f55">
            Vad avser mjölkkvoter är EU:s bestämmelser tvingande och omfattar
            samtliga mjölkproducenter.
          </note>
          <note n="b8971d25">
            Mjölkkvoterna är individuella. Det innebär att varje mjölkbonde
            kommer att få sin produktionskvot. Om producenten anser sig ha
            särskilda skäl skall Jordbruksverket göra en omprövning av sitt
            kvotbeslut. En sådan omprövning kommer att ske efter det att den
            första fördelningen av mjölkkvoter är avgjord.
          </note>
          <note n="de26e48e">
            Jag vill emellertid erinra om att det miljöprogram som nu diskuteras
            också innehåller ett omfattande delprogram för bevarandet av kulturmiljöer.
            Inom ramen för detta program kommer också stöd att kunna utgå
            till fäbodsmiljön.
          </note>
          <note n="9cafd39f">
            Anf. 59 RAGNHILD POHANKA (mp)
          </note>
          <note n="59d9f357">
            Fru talman! Jag får tacka jordbruksministern för svaret, men
            jag är naturligtvis inte nöjd ur fäbodbrukarnas, kulturens och
            turismens synpunkt. Jag är allt annat än nöjd.
          </note>
          <note n="08eef0b7">
            Frågan kan tyckas liten. Den rör bara ca 150 fäbodbrukare. Men
            det gäller här våra gamla rötter och våra äldsta traditioner som
            håller på att dö ut. De levande fäbodar som i dag finns kvar håller
            Sveriges äldsta tradition levande. Men fäbodfolket och fäbodbruket
            är mer än kultur. Det är ett sätt att leva, och dessutom en form
            av ekologiskt anpassat jordbruk.
          </note>
          <note n="5bb6b778">
            När det gäller slaktvikterna är det alldeles horribelt att man
            skall bedöma alla djur efter samma bedömningsgrunder. Det är helt
            andra raser fäbodbrukarna har. De har rödkullor och hornlösa fjällkor,
            och de djuren väger mycket mindre. De kommer aldrig upp i 200
            kg på 10 eller 23 månader. De klarar inte det, och fäbodbrukarna
            kan alltså inte få någonting.
          </note>
          <note n="e5c275af">
            För att behålla genbanken är det oerhört viktigt att man ser
            till att få en förändring och att få ett undantag. Det går inte
            att få upp slaktvikterna.
          </note>
          <note n="1e4d64cf">
            Det är en praktisk nisch för människor som vill bevara kulturen.
            Medan djuren betar fritt i skogen enligt sedvanerätt kan man odla
            vinterfoder och använda det till djuren på vintern. Men ofta köper
            man också, eftersom man i allmänhet inte har någon maskinpark.
          </note>
          <note n="328b52f4">
            Jordbrukspolitiken, med bl.a. handläggning av förvärvstillstånd,
            har gjort att det i princip är den som betalar bäst som får köpa
            jordbruksfastigheter. Det är också en risk för fäbodarna. Hästgårdar
            och fritidsbostäder prioriteras framför fortsatt småjordbruk.
          </note>
          <note n="8a7c6203">
            Fäbodbruket utgör, som jag tidigare sade, den sista utposten
            för svensk rödkulla, fjällko och lantrasgetter i ursprunglig miljö.
          </note>
          <note n="3c36c78e">
            Anf. 60 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="17f4671d">
            Fru talman! Jag börjar med det som Ragnhild Pohanka sade sist,
            dvs. att jordförvärvslagen ger marken och gården till den som
            betalar bäst. Förvärvstillstånd är trots allt förknippat med ett
            bosättningskrav i våra glesbygder, och såvitt jag förstår ligger
            fäbodarna i glesbygder. Det var inte riktigt korrekt det som sades.
          </note>
          <note n="e5c8795d">
            Jag är inte så bekymrad för dessa fäbodar. I det delprogram som
            vi har lämnat till Bryssel, och som omfattar 100 miljoner, finns
            dessa väldigt väl representerade. Just denna kulturmiljö, fäbodbruksmiljö,
            är ett exempel på vad man kan använda dessa pengar till, och det
            har vi också skrivit. Jag är faktiskt inte bekymrad över det.
          </note>
          <note n="68e5843a">
            Dessutom är miljöprogrammet i övrigt skräddarsytt för animalieproduktion
            som kräver bete. Det kräver ett inhägnat område. Men även där
            tror jag att fäbodar skall kunna komma i fråga.
          </note>
          <note n="f6f5c575">
            Det finns ett annat delprogram inom miljöprogrammet där användningen
            av utrotningshotade husdjur ingår. De raser som Ragnhild Pohanka
            nämnde ingår såvitt jag förstår i denna del. Det finns många olika
            delar som man ändå kan se positivt på. Att vi sedan skall försöka
            ändra reglerna är en annan sak.
          </note>
          <note n="a2f3f3fc">
            Det är ett arbete litet mer på sikt.
          </note>
          <note n="f5e5ead7">
            Anf. 61 RAGNHILD POHANKA (mp)
          </note>
          <note n="94638088">
            Fru talman! Själva gårdarna som man äger är oftast så små att
            det är mycket lätt att få köpa in dem från fäbodbruken. Djuren
            betar ju fritt i skogen enligt sedvanerätt. För den mark där de
            betar kan man inte få några som helst bidrag, eftersom det ofta
            är ris- och myrmarker, och det godkänns inte för betesrätt.
          </note>
          <note n="a9809ea4">
            Att inhägna marken är i dagens läge helt omöjligt.
          </note>
          <note n="fc309793">
            Djuren går fritt i skogen och söker sig föda. Det är djur som
            kommer hem automatiskt av sig själva på kvällen. Det går inte
            att inhägna dem.
          </note>
          <note n="8e1cb9a6">
            Det ger en viss öppning med de olika bidragen, vilket jag tycker
            är positivt, eftersom det är bråttom.
          </note>
          <note n="68fcdfc3">
            Genomsnittsåldern på fäbodbrukare är 60 år. Det finns en hel
            del unga människor som skulle vara intresserade att börja. Det
            finns 150 brukare, och det finns kanske 20-30 som står på kö.
            Det är en stor procent. Men de törs inte med dessa regler.
          </note>
          <note n="987b1ad2">
            Sedan får fäbodbrukarna inte heller djurstöd, eftersom småbrukare
            måste ha minst tio modertackor för att få djurstöd.
          </note>
          <note n="a57a8153">
            Anf. 62 Jordbruksminister MARGARETA
          </note>
          <note n="31fbc933">
            WINBERG (s)
          </note>
          <note n="41e87828">
            Fru talman! Avslutningsvis vill jag säga att jag inte tror att
            vi är så oense. Vi skall titta på detta och göra vad vi kan. Jag
            är också angelägen om att denna kulturmiljö skall kunna bevaras.
          </note>
          <note n="44c81e5f">
            Överläggningen var härmed avslutad.
          </note>
          <note n="c6b56f0e">
            13 § Svar på fråga 1994/95:421 om flygplats i
          </note>
          <note n="917dfbac">
            Pajala
          </note>
          <note n="73af1bde">
            Anf. 63 Arbetsmarknadsminister ANDERS
          </note>
          <note n="b7c3fa07">
            SUNDSTRÖM (s)
          </note>
          <note n="0a9823e2">
            Fru talman! Ulf Kero har frågat mig om jag är beredd att med
            arbetsmarknadspolitiska medel medverka till att en flygplats etableras
            i Pajala.
          </note>
          <note n="60180f69">
            Jag anser att det är angeläget att östra Norrbotten får effektiva
            kommunikationer. Dessa är en förutsättning för att regionen skall
            kunna fortsätta bygga upp sitt näringsliv och för att människor
            skall få en möjlighet att stanna kvar, arbeta, bo och leva i området.
          </note>
          <note n="591873fc">
            Pajala kommun har fått avslag från Luftfartsverket på sin ansökan
            att få bygga en trafikflygplats. Kommunen har därefter överklagat
            beslutet till regeringen.
          </note>
          <note n="1d3209c0">
            Ärendet bereds för närvarande i Kommunikationsdepartementet.
            Jag anser att det inte är möjligt att diskutera finansieringsfrågan
            förrän regeringen fattat beslut i tillståndsfrågan.
          </note>
          <note n="74826969">
            Anf. 64 ULF KERO (s)
          </note>
          <note n="0846f680">
            Fru talman! Jag får tacka arbetsmarknadsministern för detta svar.
            Skogen har i olika former länge varit den stora arbetsgivaren
            i detta område. Det är den inte längre. Därför är den här frågan
            så viktig för oss i arbetet att få ett förändrat och starkare
            näringsliv i detta område.
          </note>
          <note n="929b38ec">
            Jag vill konkretisera mig, och jag frågar därför arbetsmarknadsministern:
            Om regeringen fattar ett annat beslut än Luftfartsverket, är då
            arbetsmarknadsministern beredd att delta och diskutera finansieringen
            av en trafikflygplats i Pajala?
          </note>
          <note n="75313e21">
            Anf. 65 Arbetsmarknadsminister ANDERS
          </note>
          <note n="b7c3fa07">
            SUNDSTRÖM (s)
          </note>
          <note n="0529d309">
            Fru talman! Först kan det vara viktigt att uppmärksamma att just
            Pajala kommun var den kommun i Norrlands inland som var först
            ute med att ställa om sitt näringsliv från jord- och skogsbrukberoende
            till den nya dataindustrin. Pajala är en av de starka dataindustrifästena
            i Norrland. Det har man lyckats med trots att Pajala ligger väldigt
            långt bort från närmaste flygplats.
          </note>
          <note n="0aae6a26">
            Jag tog del av företagarnas klagan där uppe för ett tag sedan.
            De sade att det inte längre var möjligt att fortsätta så här.
            De hade t.o.m. själva fått ordna ett flygstråk på Torne älv som
            bara fungerar under vinterhalvåret.
          </note>
          <note n="76cdfa23">
            Ulf Keros fråga var: Om regeringen skulle säga ja till Pajala
            kommun när det gäller frågan om trafikflygplats, är då regeringen
            beredd att medverka till att klara finansieringen? Länsstyrelsen
            i Norrbotten och också Länsarbetsnämnden har varit väldigt positiv
            till att använda en del av länsanslaget för finansieringen.
          </note>
          <note n="e0364d45">
            Mitt svar är att jag naturligtvis är beredd att medverka därest
            vi kommer fram till att vi skall släppa fram en flygplats i Pajala.
            Finansieringen för Pajala skall klaras på samma sätt som för andra
            kommunala flygplatser. Men först skall vi avgöra frågan om vi
            skall släppa fram en flygplats.
          </note>
          <note n="5c556610">
            Anf. 66 ULF KERO (s)
          </note>
          <note n="5c63ec50">
            Fru talman! Jag hör att arbetsmarknadsministern har följt det
            senaste som har hänt i kommunen. Man har använt en isbana på Torneälvens
            is i arbetet för företagen som behöver denna service och utveckling
            av näringslivet i kommunen.
          </note>
          <note n="203bc10e">
            Jag får därför tacka för svaret som jag har fått av arbetsmarknadsministern.
          </note>
          <note n="44c81e5f">
            Överläggningen var härmed avslutad.
          </note>
          <note n="3fd347f0">
            14 § Svar på fråga 1994/95:400 om kärnsäkerhet i Östeuropa
          </note>
          <note n="df27b049">
            Anf. 67 Statsrådet PIERRE SCHORI (s)
          </note>
          <note n="eef1c116">
            Fru talman! Bodil Francke Ohlsson har frågat utrikesministern
            vilka riktlinjer regeringen har för det svenska arbetet med kärnsäkerheten
            i Östeuropa.
          </note>
          <note n="d07d272b">
            Frågan har överlämnats till mig.
          </note>
          <note n="b4b8e5ab">
            De svenska bidragen till kärnsäkerhets- och strålskyddsinsatser
            i Central- och Östeuropa har främst koncentrerats till åtgärder
            för att snarast möjligt åstadkomma en så hög säkerhet som möjligt
            i befintliga kärnkraftverk som inte kan stängas omedelbart av
            energiskäl.
          </note>
          <note n="311e6441">
            Stödet ges huvudsakligen i form av teknisk rådgivning, expertstöd
            och andra former av kunskapsöverföring, stöd till säkerhetsmyndigheter
            samt till upphandling och installation av säkerhetsutrustning
            i kärnkraftverken. Stödinsatser ges även till strålskyddsåtgärder,
            hantering och omhändertagande av kärnavfall, förbättrad beredskap
            mot radiologiska olyckor och förbättrad kontroll av kärnämnen.
          </note>
          <note n="cd002592">
            Förutsättningarna för Sveriges liksom övriga västländers finansiella
            satsningar och stödprogram på reaktorsäkerhetsområdet är att de
            kärnkraftverk som inte håller eller bedöms kunna uppnå internationellt
            accepterad säkerhetsnivå skall stängas så snart som möjligt och
            ersättas av andra produktionsformer. Ett led i detta arbete är
            också att stödja satsningar på energieffektiviseringar och miljöanpassning
            av energisystem.
          </note>
          <note n="d81adb49">
            Det finns i dag inom ramen för multilaterala organ planerade
            projekt där man uppnår en avsevärd höjning av säkerhetsnivån inom
            kärnkraftsproduktionen i ett land genom att göra vissa nyinvesteringar.
            Som ett exempel kan nämnas den aktionsplan som gruppen
          </note>
          <note n="76572956">
            G 7 fastlagt för att åstadkomma en stängning av Tjernobylverket
            i Ukraina. Denna plan, som samtliga EU-
          </note>
          <note n="8f4ef7be">
            länder har ställt sig bakom, innefattar investeringshjälp för
            att färdigställa två tre kärnkraftverk av modernare konstruktion
            som ersättning för det energibortfall som en stängning av Tjernobyl
            innebär för
          </note>
          <note n="27b556ae">
            Ukraina.
          </note>
          <note n="c0838f1d">
            Som ett annat exempel kan nämnas det föreslagna
          </note>
          <note n="70ae3181">
            Mochovceprojektet i Slovakien, där färdigställandet av två modernare
            reaktorer knyts till stängningen av två mindre säkra reaktorer
            i drift i Bohunice.
          </note>
          <note n="aca0d751">
            EBRD:s medverkan i Mochovce bereds sedan en tid tillbaka på basis
            av ett mycket omfattande utredningsmaterial. Denna beredning av
            projektet pågår fortfarande. Det är först när beredningsarbetet
            slutförts som vi från svensk sida kommer att kunna ta ställning
            i själva låneärendet.
          </note>
          <note n="73298ea9">
            Anf. 68 BODIL FRANCKE
          </note>
          <note n="03e74040">
            OHLSSON (mp)
          </note>
          <note n="5b03d181">
            Fru talman! Jag är helt på det klara med att dessa säkerhetsåtgärder
            är viktiga. De ligger direkt i vårt intresse eftersom vi är i
            riskzonen. Vi tillhör de närmast drabbade om någonting skulle
            hända.
          </note>
          <note n="bbe17e25">
            Jag tackar för svaret. Jag ville helt enkelt veta hur man ställde
            sig.
          </note>
          <note n="a67c6a0e">
            Jag trodde att vårt beslut att avveckla kärnkraft delvis skulle
            påverka oss när vi är med om dessa kärnsäkerhetsåtgärder. Jag
            trodde t.ex. att våra insatser varken direkt eller indirekt skulle
            få bidra till en ökad kärnkraftsproduktion i dessa länder eller
            ge upphov till nya kärnkraftverk.
          </note>
          <note n="e9f0f8ac">
            Jag ser av svaret att det gäller två tre kärnkraftverk i stället
            för Tjernobyl och två moderna reaktorer i
          </note>
          <note n="93d6dc8a">
            Slovakien. Man gör alltså fem nya satsningar. Jag trodde inte
            att Sverige skulle gå med på att förmera kärnkraften eller gå
            in på att modernisera. Det är inte fråga om att modernisera -
            man bygger ju helt nya reaktorer där.
          </note>
          <note n="8950a039">
            Jag skall inte ta den debatten här. Jag ville bara ha klara linjer
            för hur Sverige ser på frågan. Jag tackar så mycket.
          </note>
          <note n="44c81e5f">
            Överläggningen var härmed avslutad.
          </note>
          <note n="a021fc8c">
            15 § Svar på fråga 1994/95:403 om Kuba
          </note>
          <note n="a053e1c8">
            Anf. 69 Statsrådet PIERRE SCHORI (s)
          </note>
          <note n="d901222b">
            Fru talman! Inger Koch har frågat om den socialdemokratiska regeringen
            kommer att inleda ett nära samarbete med den kubanska regeringen.
          </note>
          <note n="76e9304a">
            Regeringen beslutade den 9 februari i år att återuppta det biståndssamarbete
            som den förra regeringen avbröt. Orsaken till detta är att vi
            anser att ett sådant samarbete främjar en demokratisering på Kuba.
          </note>
          <note n="acf44c19">
            Det är inte fråga om att återgå till det omfattande bistånd som
            vi hade på 70-talet. Då var Kuba ett s.k.
          </note>
          <note n="265c738c">
            programland i biståndshänseende, med ett brett samarbete inom
            många sektorer av samhällslivet. Nu gäller det att återuppta samarbetet
            med Kuba för ett program som gäller kursverksamhet, stipendiatutbyte
            och forskningssamarbete.
          </note>
          <note n="cfa8c2ae">
            Vi vill inte diskriminera Kuba på ett orimligt sätt i förhållande
            till andra länder i tredje världen. I stället vill vi ha kontakter
            och utnyttja dessa på ett konstruktivt sätt.
          </note>
          <note n="db7d367d">
            Regeringen anser att BITS-finansierade kurs- och stipendieverksamheter
            i Sverige kan vara ett positivt inslag i en strävan att främja
            större öppenhet, demokrati och respekt för mänskliga rättigheter
            på Kuba.
          </note>
          <note n="a9f83d9d">
            För att åskådliggöra detta kan jag berätta att BITS nu bjuder
            in kubanska deltagare till exempelvis kurser i mänskliga rättigheter,
            fredsfrågor samt journalistik och demokrati.
          </note>
          <note n="213147a4">
            I dagarna befinner sig också en delegation från
          </note>
          <note n="768d9f14">
            SAREC här i Sverige på Kuba för att göra en total utvärdering
            av allt tidigare forskningssamarbete mellan svenska och kubanska
            forskningsinstitutioner.
          </note>
          <note n="36f68467">
            Man kommer då att gå igenom de 21 projekt som
          </note>
          <note n="3b5ad287">
            Sverige tidigare har gett stöd till - många av dem inom medicinsk
            forskning, t.ex. rörande cancer och vaccinframställning.
          </note>
          <note n="41a10727">
            SAREC kommer att redovisa sin utvärdering före sommaren. På basis
            av den kommer regeringen att ta ställning till det fortsatta stödets
            inriktning och omfattning.
          </note>
          <note n="04fc83e2">
            Anf. 70 INGER KOCH (m)
          </note>
          <note n="ba32606e">
            Fru talman! Jag ber att få tacka biståndsministern för svaret
            på min fråga.
          </note>
          <note n="e044bc23">
            Kuba är en av de få kvarvarande diktaturerna i världen med en
            statschef som vid upprepade tillfällen förklarat att han inte
            har några planer på att överge den förda politiken, som innebär
            ett hårt politiskt förtryck av landets medborgare.
          </note>
          <note n="5bad635d">
            Det bekräftas också i en rapport från FN:s särskilde rapportör
            för Kuba. Han finner situationen när det gäller brott mot mänskliga
            rättigheter oacceptabel.
          </note>
          <note n="11b53a3a">
            Regimen utövar en omåttlig kontroll av ideologiska skäl över
            människors dagliga liv i skolor, på arbetsplatser och i hemmen.
            Rätten att uttrycka sig fritt, organisera fackföreningar och ifrågasätta
            Fidel
          </note>
          <note n="70dde74c">
            Castros regim existerar inte.
          </note>
          <note n="687cb9da">
            Rapporten är full av exempel på hur människor arresteras och
            döms till långa fängelsestraff när de försökt utöva dessa mänskliga
            rättigheter. Åsiktskontrollen, angiveri, avskedande och förtryck
            har skapat en stor frustration i samhället.
          </note>
          <note n="556fc3cf">
            I svaret säger biståndsministern att det tänkta samarbetet skulle
            främja en demokratisering på Kuba.
          </note>
          <note n="630f94a3">
            Anser biståndsministern verkligen att ett samarbete med enpartiregimen
            är att stödja en demokratisk process som för närvarande inte ens
            existerar? Det tror jag inte att det förtryckta kubanska folket
            tycker.
          </note>
          <note n="a5882c55">
            Anf. 71 Statsrådet PIERRE SCHORI (s)
          </note>
          <note n="512d0a6b">
            Fru talman! Jag tror att det kubanska folket anser att det är
            riktigt att omvärlden håller kontakt med deras land, med deras
            forskningsinstitutioner, kulturarbetare och andra. Det finns inget
            värre öde i dagens läge än att ett slags Berlinmur sänks mitt
            i Karibiska havet och isolerar det kubanska folket från kontakter
            med omvärlden.
          </note>
          <note n="66cdf081">
            Jag kan också meddela fru Koch att en av de största biståndsgivarna
            till Kuba just nu är den europeiska unionen. Med de mycket försiktiga
            åtgärder som vi har vidtagit i det här skedet skulle man kunna
            säga att det rör sig om en moderat EU-anpassning om man så vill.
          </note>
          <note n="013b92d7">
            Det finns dessutom ett mycket starkt affärsintresse för Kuba
            just nu. I nästa vecka reser en svensk delegation till Kuba. Det
            är representanter för 10-12
          </note>
          <note n="0b657db2">
            företag. De följer i spåren från affärsdelegationer från
          </note>
          <note n="4bf7ed79">
            Frankrike, England, Italien, Tyskland och Kanada -
          </note>
          <note n="9bab9818">
            alla med borgerliga regeringar som också stöder den här verksamheten.
            Jag menar inte att vi skall följa efter detta. Det är ju fria
            företag. Men jag tycker inte att det är riktigt att bryta en isolering
            som främst isolerar det kubanska folket och gagnar regimen. Vi
            kommer på det här sättet att modest bryta isoleringen när det
            gäller vetenskapligt samarbete och kultursamarbete.
          </note>
          <note n="72a67e59">
            Anf. 72 INGER KOCH (m)
          </note>
          <note n="563b38e5">
            Fru talman! Jag antar att biståndsministern har läst den resolution
            som FN:s MR-kommission antog nyligen. Där uttrycker man stor oro
            över de fortsatta kränkningarna av de fundamentala mänskliga fri-
            och rättigheterna och uppmanar regimen att samarbeta med FN och
            med den särskilda rapportören. Han har ju hittills inte ens tillåtits
            att besöka landet.
          </note>
          <note n="1b7fa92e">
            Jag anser att det bästa sättet att för närvarande stödja det
            kubanska folket är att stödja de oppositionella demokratiskt sinnade
            krafterna i Kuba i stället för att etablera ett samarbete med
            regimen eller med statliga kubanska myndigheter.
          </note>
          <note n="55b06726">
            Anf. 73 Statsrådet PIERRE SCHORI (s)
          </note>
          <note n="12671f40">
            Fru talman! Vi delar den syn som kommer fram i rapporten från
            FN:s rapportör om de mänskliga rättigheterna. Vi anser att det
            är fråga om ett både-och.
          </note>
          <note n="57020132">
            Man bör vara kritiskt i fråga om den politiska utvecklingen när
            det gäller de mänskliga rättigheterna och demokratin på Kuba och
            samtidigt ha kontakter med demokratiska krafter och stödja samarbete
            på vetenskaps-, kultur- och forskningsområdet.
          </note>
          <note n="dff7ba46">
            Anf. 74 INGER KOCH (m)
          </note>
          <note n="8800ed86">
            Fru talman! Jag håller med biståndsministern om detta med kontakterna.
            De är oerhört viktiga. Men just nu, med en regim som inte ens
            tillåter FN:s utsända att besöka landet, tycker jag att kontakterna
            med myndigheterna bör vara minimala. I stället skall vi stödja
            den opposition som ändå finns på Kuba, som biståndsministern sade,
            för att vi så småningom förhoppningsvis skall kunna se den demokratiska
            utveckling, och även den ekonomiska utveckling, som vi alla vill
            se på Kuba.
          </note>
          <note n="44c81e5f">
            Överläggningen var härmed avslutad.
          </note>
          <note n="ac0ffd7b">
            16 § Svar på fråga 1994/95:408 om stöd till demokratisk utveckling
            i Armenien
          </note>
          <note n="b758dd65">
            Anf. 75 Statsrådet PIERRE SCHORI (s)
          </note>
          <note n="1a707a62">
            Fru talman! Tone Tingsgård har frågat mig vilket stöd regeringen
            förutser till den demokratiska utvecklingen i Armenien.
          </note>
          <note n="30d04384">
            Jag delar frågeställarens uppfattning att den demokratiska situationen
            i Armenien inte är tillfredsställande. Som exempel kan nämnas
            att president Ter-
          </note>
          <note n="c4f5e516">
            Petrosjan i slutet av december ingrep mot ett av de ledande oppositionspartierna,
            ARF (Armenian Revolutionary Federation), vars verksamhet förbjöds.
            I
          </note>
          <note n="21e9dab0">
            samband med detta greps flera partiföreträdare och ett antal
            tidningar stängdes. I början av januari suspenderades genom domstolsbeslut
            partiets verksamhet för sex månader.
          </note>
          <note n="0f674e47">
            Det är en viktig uppgift för världssamfundet och
          </note>
          <note n="afb79045">
            Sverige att verka för att utveckla demokrati och demokratiska
            principer i länderna i det forna Sovjetunionen. Inför de parlamentsval
            som skall hållas i
          </note>
          <note n="f2c9f2ff">
            Armenien den 5 juli har EU, med mycket aktivt stöd av Sverige,
            i kontakter med den armeniska regeringen betonat vikten av att
            de demokratiska principerna följs. Internationella organ som Organisationen
            för säkerhet och samarbete i Europa står till förfogande och bör
            utnyttjas för råd och stöd.
          </note>
          <note n="b678c33d">
            De medel som står till förfogande för samarbetet med länderna
            i Central- och Östeuropa är begränsade, varför en geografisk prioritering
            är nödvändig för oss.
          </note>
          <note n="678100cd">
            Sverige är en naturlig samarbetspartner för länderna i området
            kring Östersjön.
          </note>
          <note n="5c975338">
            Ett instrument som gagnar demokratisk utveckling är uppbyggnad
            av ett lands institutioner. Som medlemmar i Europeiska unionen
            sedan årsskiftet har vi nu också möjlighet att medverka i unionens
            samarbetsprogram med Armenien. EU:s s.k. TACIS-
          </note>
          <note n="650aecbd">
            program är utformat för att bygga upp institutioner och för att
            överföra kunskap. Sålunda har unionen genom sitt program lagt
            upp ett stödprogram för Armenien som omfattar sektorer såsom energi,
            företagsutveckling och uppbyggnad av sociala säkerhetsnät. Hittills
            har TACIS-programmet bidragit med närmare 10 miljoner ecu, dvs.
            95 miljoner kronor, till projekt i Armenien. Europarådet har bidragit
            med seminarier riktade till Armenien i frågor rörande medborgarskapslagstiftning.
          </note>
          <note n="80bb07bd">
            Sverige lämnar ett betydande katastrofbistånd. Det stödet kanaliseras
            via de FN-organ som verkar i Armenien. Dessutom stöds Armenien
            bilateralt genom ett nyligen påbörjat projekt där Statens Räddningsverk
            skall bidra med att bygga upp Armeniens nationella räddningstjänst.
            I projektet planeras utbildning av armenier, och Sverige kommer
            att lämna utrustning.
          </note>
          <note n="827e2fd3">
            Sverige har således genom insatser inom Europeiska unionen, bilaterala
            program och genom katastrofbistånd ett engagemang för Armeniens
            demokratiska och ekonomiska utveckling.
          </note>
          <note n="64c221b8">
            Anf. 76 TONE TINGSGÅRD (s)
          </note>
          <note n="661c290b">
            Fru talman! Jag ber att få tacka biståndsministern för svaret.
            Det är ju en ganska utförlig redovisning av
          </note>
          <note n="572ceee1">
            Sveriges engagemang när det gäller Armenien. Samtidigt måste
            jag konstatera att som man frågar får man svar.
          </note>
          <note n="e2c75f0e">
            Jag har ju kanske formulerat min fråga litet vitt.
          </note>
          <note n="eef5c26b">
            Jag försökte att hänga upp den på propositionen om
          </note>
          <note n="6ae7d904">
            Östeuropasamarbetet. Jag kan i och för sig förstå resonemanget
            om att Sverige är en naturlig samarbetspartner för länderna i
            Östersjöområdet. Vad jag egentligen tänkte på, men inte skrev,
            var passusen som handlar om ett stöd till parlamentariker och
            de politiska partierna.
          </note>
          <note n="148ab7b4">
            Jag menar att detta är mycket väsentligt just nu inför det förestående
            parlamentsvalet. Skall jag tolka svaret så att man skall tänka
            sig den geografiska begränsningen även för det? Går det en gräns
            där även när det gäller det stödet om t.ex. det socialdemokratiska
            partiet skulle vilja skicka en grupp?
          </note>
          <note n="158afbd3">
            Anf. 77 Statsrådet PIERRE SCHORI (s)
          </note>
          <note n="d5413852">
            Fru talman! Som framgick av mitt svar finns det, trots våra begränsade
            resurser och vår koncentration på vårt närområde och Ryssland,
            ganska omfattande kontakter, men då framför allt genom EU:s program.
          </note>
          <note n="6f492b1d">
            Det ger oss en extra dimension att ha tillgång till dessa resurser.
          </note>
          <note n="b7259c12">
            Men när det gäller mindre program av den omfattning som antyds
            här med parlamentarikerutbyte inför ett förestående val ser jag
            inga svårigheter att vidga ramarna för samarbetsområdena. Den
            här typen av utbyte förekommer ju på många håll.
          </note>
          <note n="73ae2457">
            Anf. 78 TONE TINGSGÅRD (s)
          </note>
          <note n="ba266641">
            Fru talman! Jag är mycket nöjd med svaret. Jag ställde frågan
            för att få ett svar och inte för att föra en debatt. Jag är glad
            över att det här engagemanget finns. Jag vet att jag har många
            armeniska vänner som också blir glada över att få den här redovisningen
            och det här svaret.
          </note>
          <note n="44c81e5f">
            Överläggningen var härmed avslutad.
          </note>
          <note n="f1cb758b">
            17 § Svar på fråga 1994/95:417 om Nicaragua och demokratin
          </note>
          <note n="8a27ceb0">
            Anf. 79 Statsrådet PIERRE SCHORI (s)
          </note>
          <note n="921c4824">
            Fru talman! Lena Klevenås har frågat mig vilka åtgärder jag är
            beredd att vidta för att inte den ökande fattigdomen i Nicaragua
            skall hota den demokratiska processen.
          </note>
          <note n="1032d4c5">
            Situationen i Nicaragua ger anledning till oro. Den långvariga
            ekonomiska krisen är en mycket viktig förklaring därtill. En annan
            faktor, nära sammanhängande, är historien om hårda, ibland våldsamma
            motsättningar i landet.
          </note>
          <note n="e46f5e5f">
            De många årens tillbakagång har medfört att landet är det efter
            Haiti fattigaste landet i världsdelen.
          </note>
          <note n="3e7fa697">
            Nedgången måste brytas för att de fattiga skall få det bättre
            och för att säkra den demokratiska utvecklingen. Tecken på förbättringar
            finns. Förra året uppnådde
          </note>
          <note n="aef42a71">
            Nicaragua för första gången på mer än tio år tillväxt i ekonomin.
            Varaktig tillväxt kräver fortsatta strukturella reformer.
          </note>
          <note n="de589b96">
            Sverige har, som bekant, under många år aktivt stött demokratin
            och fattigdomens bekämpning. Detta långsiktiga stöd kommer att
            fortsätta. En ny s.k. landstrategi inriktad på demokratisk utveckling,
            ekonomisk reaktivering och social utjämning förbereds.
          </note>
          <note n="a97eceec">
            Nicaragua är också ett av de allra mest skuldtyngda länderna
            i världen. Ansträngningar pågår, med aktivt svenskt stöd, för
            att försöka samla givare, inte minst EU, och kreditinstitut till
            en samordnad aktion i syfte att en gång för alla reducera de skulder
            Nicaragua har till affärsbankerna.
          </note>
          <note n="7dfd79f9">
            Även mer direkta insatser till stöd för den demokratiska processen
            krävs. Sverige ger bl.a. bistånd till att stärka högsta domstolen
            och högsta valrådet.
          </note>
          <note n="da2390c8">
            På inbjudan av Nicaraguas regering ingår Sverige, tillsammans
            med andra länder med förtroende på alla sidor i Nicaragua, i en
            vängrupp med syfte att stödja övergången mot fred, demokrati och
            utveckling. I
          </note>
          <note n="6ed1aa58">
            landet bidrar vängruppen för närvarande med att söka lösa upp
            de låsningar som blockerar samarbetet mellan presidenten, regeringen
            och parlamentet.
          </note>
          <note n="3d7b5f79">
            Anf. 80 LENA KLEVENÅS (s)
          </note>
          <note n="6d6ba856">
            Fru talman! Jag tackar biståndsministern för svaret.
          </note>
          <note n="988efddd">
            Jag vet att biståndsministern har varit engagerad i den demokratiska
            processen i Nicaragua, och jag förstår att han delar oron för
            situationen. Jag återger några rader ur ett tal som biståndsministern
            höll för knappt två månader sedan: Man kan fråga sig hur mycket
            fattigdom som demokratin tål, hur mycket underutveckling som den
            globala säkerheten tål.
          </note>
          <note n="d89bb905">
            Jag är djupt oroad över allvaret i situationen. När
          </note>
          <note n="7692f89b">
            FN i sina rapporter konstaterar att det största hotet mot det
            demokratiska systemet inte är politiska konflikter utan den försämring
            av levnadsstandarden som får folk att tappa förtroendet för demokratin
            och dess institutioner, tycker jag att det är den early warning
            som vi pratar så mycket om.
          </note>
          <note n="8c9b954f">
            Vi borde reagera när man uppnått något så fint i ett land som
            en demokratisk utveckling och en situation där den politiska friheten
            aldrig har varit större, där situationen för mänskliga rättigheter
            aldrig har varit större, men där de ekonomiska problemen samtidigt
            är så allvarliga. 24 % av barnen går inte längre i skolan. Barnadödligheten
            ökar. Sjukhusen har inte lakan i sängarna.
          </note>
          <note n="21f58983">
            Freden och den ro som ändå är förhållandevis ganska stor i landet
            beror på en lång tradition av att människor klarar av att organisera
            sig. Man har social disciplin och solidaritet. Men när detta hotas
            därför att fattigdomen är så desperat kan jag inte låta bli att
            säga att det är olyckligt att vi från svensk sida drar ned på
            biståndet och att vi skall kanalisera en viss del av det via EU.
            Det oroar mig att jag inte ser att EU
          </note>
          <note n="36806d9e">
            ökar sitt bistånd med samma proportioner som vårt bidrag till
            EU. I stället kanske det här bara försvinner liksom i ett svart
            hål.
          </note>
          <note n="72910a31">
            Anf. 81 Statsrådet PIERRE SCHORI (s)
          </note>
          <note n="cca49680">
            Fru talman! Jag fick inte riktigt klart för mig vad det svarta
            hålet är.
          </note>
          <note n="baccdea0">
            Jag besökte själv Nicaragua i februari och undertecknade fem
            avtal på de områden som jag nämnt i svaret. Det visar på ett fortsatt
            mycket starkt engagemang från vår sida när det gäller samarbetet
            mellan
          </note>
          <note n="549aac72">
            Sverige och Nicaragua.
          </note>
          <note n="b5755708">
            Vidare verkar vi mycket aktivt för att lösa situationen med de
            oerhörda skulder som tynger ner landet. Det förmodligen största
            problemet nu är att Nicaragua har en mycket stor utlandsskuld
            som det måste betala av på.
          </note>
          <note n="562b0ddc">
            Där hoppas vi att vi inom kort skall kunna få till stånd en lösning.
            Sverige kommer under denna månad att förbereda ett betalningsbalansstöd
            till Nicaragua i nämnda riktning.
          </note>
          <note n="884af22c">
            När det gäller EU och Nicaragua tror jag inte att det är fråga
            om ett svart hål - om det nu var det som
          </note>
          <note n="88f1f403">
            Lena Klevenås menade. Tvärtom finns det en mycket aktiv spansk
            kommissionär som är ansvarig för Latinamerika, Manuel Marín. Han
            känner starkt för Nicaraguas ytterst svåra situation. Jag tvivlar
            inte på att vi tillsammans skall kunna göra de insatser som även
          </note>
          <note n="c6af41c2">
            Lena Klevenås åstundar.
          </note>
          <note n="6d3fd9b2">
            Anf. 82 LENA KLEVENÅS (s)
          </note>
          <note n="fd2be407">
            Fru talman! Jag känner till EU:s engagemang beträffande Nicaragua
            och är glad över initiativen här när det gäller att stödja rättssystemet,
            att försöka hjälpa till med skuldlättnader osv. Men en mening
            i svaret oroar mig: "Varaktig tillväxt kräver fortsatta strukturella
            reformer." Jag hörde ett dock som inte finns med i texten. Det
            lät, tycker jag, nästan som om biståndsministern menade tyvärr.
            I så fall delar jag den uppfattningen.
          </note>
          <note n="7c765830">
            Tyvärr har de strukturella reformerna gjort att mycket av de
            sociala framstegen beträffande bättre skolundervisning, hälso-
            och sjukvård osv. nu försvinner. Man kräver ju via Världsbanken
            och IMF
          </note>
          <note n="69a6d255">
            ytterligare nedskärningar i den statliga budgeten.
          </note>
          <note n="9248b0e0">
            Matproduktionen t.ex. har fallit. I den analys som görs för att
            utvärdera det svenska biståndet skriver man just att de här framstegen
            fanns tidigare men att de nu försvinner.
          </note>
          <note n="8406259b">
            Finns det inget annat sätt att bistå än att sätta svångrem på
            ett land som faktiskt inte har något socialt skyddsnät och inte
            heller något välfärdssystem?
          </note>
          <note n="598dcbdc">
            Anf. 83 Statsrådet PIERRE SCHORI (s)
          </note>
          <note n="022c829c">
            Fru talman! Jag var inte medveten om att jag hade med mig någon
            svångrem när jag var där nere i februari. Tvärtom erbjöds ett
            generöst samarbete på nicaraguanernas villkor.
          </note>
          <note n="480d0d73">
            När det gäller strukturanpassningar och den mening i svaret som
            Lena Klevenås åberopar tänker jag t.ex. på nödvändigheten att
            lösa jordreformsfrågorna och att få en lagstiftning så att man
            vet vad som gäller
          </note>
          <note n="cd503dd9">
            - inte minst för utländska investerare, som Nicaragua också behöver.
          </note>
          <note n="fd4055ed">
            Vi skulle inte vilja medverka till reformer som ytterligare spär
            på den extrema fattigdom som så många nicaraguaner lever under.
            Det kan jag försäkra.
          </note>
          <note n="f8431dec">
            Anf. 84 LENA KLEVENÅS (s)
          </note>
          <note n="138a4010">
            Fru talman! Det är just strukturanpassningsprogrammen som kanske
            gör att den extrema fattigdomen breder ut sig. Jag skulle vilja
            att vi kanske bättre analyserade de krav som vi ställer på ett
            sådant land som
          </note>
          <note n="05040db2">
            Nicaragua för att landet skall få bistånd.
          </note>
          <note n="c9a09071">
            Avslutningsvis vill jag fråga biståndsministern om kvinnornas
            situation. Jag har läst i ett tal att det finns särskilt goda
            förutsättningar för att främja kvinnornas deltagande i Nicaragua.
            Jag delar den bedömningen, men jag undrar om systemet med lån
            till de små jordbruksföretag som finns i vissa delar av världen
            är något som Sverige tänker stödja i Nicaragua.
          </note>
          <note n="e04fa8bc">
            Anf. 85 Statsrådet PIERRE SCHORI (s)
          </note>
          <note n="3573f556">
            Fru talman! Vi bearbetar just nu en landstrategi för Nicaragua.
            Där ingår också just gender-aspekten och kvinnornas utsatta situation.
            Av de 1,3 miljarder extremt fattiga människorna i världen är ju
            70 %
          </note>
          <note n="4a1fab8b">
            kvinnor. Den nya svenska regeringens biståndsprogram kommer att
            genomsyras av hänsynen till denna snedfördelning mellan män och
            kvinnor. Därför kan det mycket väl bli tal om det som Lena Klevenås
            pratar om.
          </note>
          <note n="44c81e5f">
            Överläggningen var härmed avslutad.
          </note>
          <note n="ac94f544">
            18 § Svar på fråga 1994/95:412 om avvisning av bosnien-kroater
          </note>
          <note n="abcbed27">
            Anf. 86 Statsrådet LEIF BLOMBERG (s)
          </note>
          <note n="b59b36b1">
            Fru talman! Ragnhild Pohanka hänvisar till ett brev från Kroatiens
            utrikesminister Mate Granic angående operationer av den jugoslaviska
            armén och frågar mig om jag mot bakgrund av dessa uppgifter kommer
            att ompröva beslutet att avvisa bosnienkroater.
          </note>
          <note n="2bfafc9f">
            Jag vill börja med några kommentarer.
          </note>
          <note n="4d95cd61">
            Ragnhild Pohanka skriver i sin fråga att trupper från den jugoslaviska
            armén nu är placerade i östra
          </note>
          <note n="9bd1ce74">
            Slovenien. Jag utgår från att hon menar östra Slavonien, som
            ju ligger i Kroatien. Vidare vill jag för
          </note>
          <note n="fbf1332f">
            Ragnhild Pohanka påpeka att det var regeringen, inte jag ensam,
            som i tre vägledande avgöranden fattade beslut om avvisning av
            bosnien-kroater till Kroatien.
          </note>
          <note n="806e8414">
            När det sedan gäller frågan om att ompröva de av regeringen fattade
            besluten vill jag upplysa Ragnhild
          </note>
          <note n="c8dab9ca">
            Pohanka om att regeringen inte har möjlighet att ompröva dessa.
            Regeringen kan endast besluta i de ärenden som överlämnas av Invandrarverket
            eller Utlänningsnämnden. Jag vill dock påpeka att regeringen,
            liksom Invandrarverket och Utlänningsnämnden, mycket noga följer
            utvecklingen i hela f.d. Jugoslavien. Skulle det vara så, att
            de förutsättningar som var för handen när regeringen fattade sina
            beslut ändras, vet jag att Invandrarverket och Utlänningsnämnden
            i enlighet med utlänningslagens bestämmelser tar hänsyn till detta
            förhållande.
          </note>
          <note n="8465b1d3">
            Anf. 87 RAGNHILD POHANKA (mp)
          </note>
          <note n="a751e39b">
            Herr talman! Jag vill tacka för svaret och för invandrarministerns
            tålamod att besvara mina upprepade frågor om liknande fall. Min
            fråga föranleds av den öppning som invandrarministern gav i debatten
            förra veckan, att om något dramatiskt hände i Kroatien skulle
            frågan omprövas.
          </note>
          <note n="75eea9cb">
            Det ställs naturligtvis frågor till invandrarministern om det
            finns en möjlighet att ändra beslutet som gäller bosnier med kroatiska
            resedokument. Det är egentligen det de har, eftersom vistelseorten
            är Bosnien. Det är detta frågan i själva verket handlar om.
          </note>
          <note n="6b4e46a4">
            Kroatien och Kosovo är krutdurkar som ännu inte exploderat. Jag,
            bosnierna och alla deras förespråkare vädjar ännu en gång: Avvakta
            åtminstone med avvisningen av bosnierna med kroatiska pass!
          </note>
          <note n="3c8d5fcd">
            De som bor i Bosnien och vid krigsskådeplatser har det naturligtvis
            fruktansvärt. Där ger vi och skall ge humanitär hjälp och bistånd.
            Men dessa ca 5 000
          </note>
          <note n="a8fbdcca">
            bosnier som är i Sverige är vårt eget ansvar. Det är därför jag
            vädjar.
          </note>
          <note n="2ef17fe9">
            Jag anser också att det har hänt något dramatiskt.
          </note>
          <note n="94ec1ce6">
            Det hände någon dag innan vi hade den förra debatten. Alla partier
            fick tydligen ett fax om truppsammandragningarna. Explosionsrisken
            har ökat där nere.
          </note>
          <note n="95af850c">
            Det menar jag är så pass dramatiskt att åtminstone en avvaktan
            vore rimlig. Jag tror att alla partier var överens om att man
            här mycket väl kunde tillämpa tillfälliga uppehållstillstånd,
            uppskjuten utvisning eller någonting sådant. Där var enigheten
            stor mellan partierna, vilket alltså skulle kunna föranleda en
            inhibition av avvisningarna.
          </note>
          <note n="898bc935">
            Det finns vad jag kan förstå av svaret inte någon öppning för
            detta, vilket gör mig smått förtvivlad.
          </note>
          <note n="46f3d4da">
            Anf. 88 Statsrådet LEIF BLOMBERG (s)
          </note>
          <note n="4b97c655">
            Herr talman! Jag måste återigen påpeka för
          </note>
          <note n="615edf4a">
            Ragnhild Pohanka att jag eller regeringen inte kan gå in i det
            här ärendet. Vi har i tre ärenden fattat ett beslut som är praxisstyrande.
            Det beslutet kan vi inte ändra.
          </note>
          <note n="fc19452f">
            Vad det nu handlar om är att myndigheterna har fått ett besked
            om, precis som den förra borgerliga regeringen fattade beslut
            om, att den gamla praxisen som gällde innan vi fattade beslutet
            också skall gälla efter det att vi fattade beslutet. Det är den
            enkla innebörden i detta.
          </note>
          <note n="7e00e7f1">
            Nu är det Statens invandrarverk och Utlänningsnämnden som, i
            enlighet med de praxisbeslut som är till vägledning för dem, har
            att bedöma varje ärende individuellt, fatta beslut i enlighet
            med den lagstiftning som vi har och sedan meddela de besluten
            till de berörda människorna. Så är det.
          </note>
          <note n="fc5a91a4">
            Jag kan alltså inte gå in i detta, får inte gå in i detta i det
            här läget, utan bara om myndigheterna överlämnar nya ärenden till
            oss för vägledande beslut.
          </note>
          <note n="64b0e7c5">
            Då har vi sagt så här i olika sammanhang. Vi skickar inte människorna
            till Bosnien, vi skickar de här personerna till Kroatien. Det
            är vad det handlar om. Vi har en praxis i vår hantering sedan
            1993, att inte återsända personer till Bosnien. Det gäller också
            de här personerna.
          </note>
          <note n="10e2f7cc">
            Självklart skulle vi heller inte acceptera om kroaterna återsände
            personer till Bosnien. Då är det våra myndigheters sak att omedelbart
            se detta och att agera.
          </note>
          <note n="2d13f7da">
            Om Kroatien hamnar i krig och det finns personer här i Sverige
            som vid ett återvändande till Kroatien skulle riskera att inkallas
            i krigstjänst mot sin vilja, skulle vi kunna hamna i en situation
            där myndigheterna har att lägga också det till grund för en prövning
            av om dessa människor får stanna eller inte i vårt land.
          </note>
          <note n="01138bd1">
            Så är regelverken, och det vet också Ragnhild Pohanka.
          </note>
          <note n="b8494f01">
            Anf. 89 RAGNHILD POHANKA (mp)
          </note>
          <note n="9b480edf">
            Herr talman! Det ser inte ut som om vi skulle påverka situationen
            just nu, varken invandrarministern eller jag. Men vi hoppas att
            våra myndigheter ser farorna och riskerna och blir restriktiva
            när det gäller att återsända människor.
          </note>
          <note n="26afd2e9">
            Vi återsänder inte direkt till Bosnien, jag vet det.
          </note>
          <note n="b7ad8346">
            Vi behöver inte ta om debatten vi förde förra onsdagen. Men de
            som har sin förra vistelseort i den del av
          </note>
          <note n="becbb056">
            Bosnien som inte är serbkontrollerad riskerar att få åka tillbaka.
            Om man inte blir värvad i Kroatien så blir man väl värvad i Bosnien.
            Vi kan inte påverka de sakerna. Det kan vi lämna därhän.
          </note>
          <note n="73b71761">
            Jag ser med mycket stor ängslan och oro på att människor skickas
            tillbaka till de förhållanden som råder där nere, när vi har möjlighet
            att skydda dem.
          </note>
          <note n="28adacb4">
            Det gäller 2 000 barn också. De har upplevt helvetet en gång
            och så kanske de återvänder och får uppleva det igen.
          </note>
          <note n="25681192">
            Anf. 90 Statsrådet LEIF BLOMBERG (s)
          </note>
          <note n="3d8c5864">
            Herr talman! Jag vill för det första gärna upplysa
          </note>
          <note n="28c931fc">
            Ragnhild Pohanka igen om att av de tre ärenden som regeringen
            tog ställning till befanns att dessa människor inte hade skyddsbehov
            som behövde täckas i
          </note>
          <note n="a3b79b11">
            Sverige, utan de fick sitt skyddsbehov täckt i Kroatien. Därav
            fattade vi det beslut som vi gjorde.
          </note>
          <note n="435dab9e">
            För det andra förbereder vi för närvarande diskussioner och förhandlingar
            med den kroatiska regeringen. De kommer kanske att äga rum inom
            loppet av några veckor. De kommer att handla om återvändarfrågor.
            Vi får se vad de förhandlingarna resulterar i.
          </note>
          <note n="d65eaab4">
            Det är vad jag kan säga. I övrigt har jag inget mer att tillägga
            i den här frågan just nu.
          </note>
          <note n="e9108231">
            Anf. 91 RAGNHILD POHANKA (mp)
          </note>
          <note n="338919d3">
            Herr talman! Vi har olika uppfattning om hur det blir för dem
            som återvänder. Det har olika delegationer som har varit där nere
            också. Vi står här och har helt enkelt olika uppfattning i den
            här frågan. Jag anser riskerna vara mycket större än vad invandrarministern
            tycker. Där får vi väl sluta för i dag, på var sin ståndpunkt.
          </note>
          <note n="44c81e5f">
            Överläggningen var härmed avslutad.
          </note>
          <note n="11eed056">
            19 § Svar på fråga 1994/95:404 om fusk med bidragsförskott
          </note>
          <note n="671fc1c5">
            Anf. 92 Statsrådet ANNA HEDBORG (s)
          </note>
          <note n="183641a0">
            Herr talman! Gullan Lindblad har frågat mig vilka åtgärder regeringen
            ämnar vidta för att komma till rätta med fusk rörande bidragsförskott.
          </note>
          <note n="0813bddd">
            Bidragsförskotten är en viktig del av samhällets stöd till ensamföräldrar
            och deras barn. Det är självfallet viktigt, bl.a. ur rättvisesynpunkt,
            att bidragen verkligen kommer dem till godo som de är avsedda
            för. Att fusk med bidragsförskott eller andra ekonomiska stödsystem
            måste motarbetas på alla sätt är därför självklart.
          </note>
          <note n="778cdf1c">
            Lagstiftningen när det gäller bidragsförskott är utformad så
            att bidragsförskott givetvis inte utgår om biologiska föräldrar
            lever tillsammans. Det är Riksförsäkringsverkets och de allmänna
            försäkringskassornas skyldighet att se till att denna lagstiftning
            efterlevs. Det är därför bra att kassorna vidtar kontrollåtgärder,
            naturligtvis med beaktande av rimliga krav på integritet för de
            berörda familjerna.
          </note>
          <note n="43e9d884">
            Försäkringskassorna har ofta svårigheter att bevisa att samlevnad
            förekommer. Underhållsbidrags- och bidragsförskottsutredningen
            -93 har i sitt betänkande
          </note>
          <note n="4ee4fdb4">
            (SOU 1995:26) som överlämnades i förra veckan lämnat förslag
            som förskjuter bevisbördan så att den bidragssökande i tveksamma
            fall åläggs att visa att samlevnad inte förekommer. Om det vid
            remissbehandlingen inte redovisas starka invändningar mot förslaget
            kommer jag att föreslå regeringen att ett förslag med denna inriktning
            föreläggs riksdagen snarast möjligt.
          </note>
          <note n="34be2143">
            Anf. 93 GULLAN LINDBLAD (m)
          </note>
          <note n="05535302">
            Herr talman! Tack för svaret, fru statsråd. Bakgrunden till min
            fråga är att försäkringskassan i min hemstad Karlstad kommit på
            ett omfattande bedrägeri vad gäller bidragsförskotten. Rena skenskilsmässor
            har förekommit i akt och mening att uppbära bidraget.
          </note>
          <note n="3c6de0de">
            82 misstänkta fall har granskats och 24 av dessa har fått sina
            bidrag indragna. Fallen av rent bedrägeri rör sig alltså om ca
            30 %, som jag ser det - en mycket hög siffra.
          </note>
          <note n="4c9031c3">
            Kontrollen i de här ärendena har gjort att man har kunnat spara
            in 1 miljon kronor. Dagens Nyheter av den 29 mars säger: Om man
            utgår från att karlstadbor
          </note>
          <note n="b7069e82">
            - vilket jag hoppas - inte är mer benägna för bedrägeri än andra
            kan kostnaderna för samhället uppskattas till ett par miljarder
            kronor om året. Detta är uppseendeväckande.
          </note>
          <note n="73097a34">
            Så småningom har vi alltså ett förslag att vänta.
          </note>
          <note n="09550fdb">
            Jag hoppas att denna femte utredning som jag kan räkna upp kommer
            att resultera i att det verkligen kommer ett förslag på bordet.
            Ett par saker har vi moderater föreslagit riksdagen, nämligen
            att vi skall låta försäkringskassan fastställa underhållsbidraget,
            så att man inte har två huvudmän på den sidan, och att man tar
            bort den automatiska kopplingen mellan underhållsbidraget och
            bidragsförskottet. Bara detta skulle göra att man finge en bättre
            tingens ordning.
          </note>
          <note n="fdb9e3d7">
            Jag delar naturligtvis uppfattningen att de som behöver bidraget
            också skall ha det. Men jag tror att vi kan vara eniga om att
            om vi är strängare när det gäller vem som får bidrag, får vi också
            en allmän uppslutning kring våra sociala bidragsförskott och alla
            förmåner.
          </note>
          <note n="d3fe6789">
            Anf. 94 Statsrådet ANNA HEDBORG (s)
          </note>
          <note n="f481dda0">
            Herr talman! Gullan Lindblad och jag är alldeles överens om att
            fusk skall beivras. Det råder ingen tvekan om den saken. Dock
            tror jag att man kan konstatera att karlstadborna inte är så benägna
            att fuska som den här siffran skulle kunna påskina, om det var
            en alldeles genomsnittlig siffra.
          </note>
          <note n="360a69a4">
            Försäkringskassan i Karlstad har haft ett särskilt projekt för
            att spåra fusk med bidragsförskott. Det har utförts på så sätt
            att man har tagit ut ett antal misstänkta fall, 82 stycken, och
            kontrollerat dem. Då har man fått denna höga siffra på 29 % av
            fallen där man har kunnat göra någonting åt fusket och dra in
            bidragsförskottet. Den siffran säger naturligtvis ingenting om
            den totala storleken på bidragsfusket. Skulle det vara bara dessa
            som fuskade i Karlstad, skulle det bara motsvara 1,5 % av alla
            bidragsförskott. Den siffran kanske inte heller avspeglar storleken
            på bidragsfusket. Man har ju inte gjort någon allmän kontroll,
            så att man vet det.
          </note>
          <note n="5f44ac81">
            Det hindrar inte att allt fusk är av ondo. Det är givetvis viktigt
            att man funderar noga över vad som skall göras. Frågan om bidragsförskottet
            kommer på bordet. Vi skall samla ihop alla de gamla utredningarna
            och alla goda förslag och återkomma i den frågan.
          </note>
          <note n="8d57db74">
            Det är fattat ett beslut om att spara 700 miljoner på bidragsförskotten.
            Det skall ske genom att man bl.a.
          </note>
          <note n="361cdd6c">
            skapar ett system som är betydligt mera robust.
          </note>
          <note n="ae6b447d">
            Anf. 95 GULLAN LINDBLAD (m)
          </note>
          <note n="e18a9717">
            Herr talman! Det är viktigt att man beivrar allt som kan betraktas
            som manipulation eller fusk inom försäkringssystemen. Jag vill
            erinra om att ett enigt utskott häromåret gav regeringen till
            känna att en rad åtgärder måste vidtas för att bekämpa allt som
            kan betraktas som någon form av fusk inom försäkringssystemen.
            Det är bra att det kommer ett förslag.
          </note>
          <note n="5e2339c4">
            När man nu har gjort en speciell kontrollinsats har det visat
            sig att man har fått fram mycket graverande siffror. Jag vet att
            Växjökassan gjorde en speciell insats häromåret, som visade ungefär
            samma resultat.
          </note>
          <note n="1935ea45">
            Jag skulle vilja fråga om inte statsrådet är beredd t.o.m. till
            särskilda projekt för kassorna med ökade kontrollinsatser, så
            att de verkligen ökade sin kontrollverksamhet. De har fått så
            många förändringar på senare år att de har svårt att fullfölja
            kontrolluppgiften. Jag tror att en viss insats där kanske skulle
            kosta något, men den skulle ge miljoner, kanske miljarder till
            staten. Dem behöver vi sannerligen nu, i rådande ekonomiska situation.
          </note>
          <note n="75f9a79b">
            Anf. 96 Statsrådet ANNA HEDBORG (s)
          </note>
          <note n="0f239a54">
            Herr talman! Det besvärligaste fuskproblemet förefaller vara
            att par påstår att de har flyttat isär, trots att de i realiteten
            fortsätter att leva ihop. De fuskar med hjälp av skenskrivningar
            av den ena föräldern på andra adresser än den riktiga, t.ex. i
            sommarstugan, hos någon kompis eller liknande. Detta problem finns
            både i bostadsbidragssystemet och bidragsförskottssystemet.
          </note>
          <note n="4e143902">
            Försäkringskassorna har i delar av landet gjort systematiska
            ansträngningar för att motverka skenskrivningar med bostadsbidragsgivningen
            som bas. Riksförsäkringsverket har för avsikt att sprida just
            dessa särskilda satsningar till resten av landet. Att man har
            bostadsbidraget som utgångspunkt spelar ingen praktisk roll. Lyckas
            man motverka fusk på den sidan minskar automatiskt fusket med
            bidragsförskotten också. Det är ett sätt att ge sig på denna typ
            av problem.
          </note>
          <note n="fa751a74">
            Anf. 97 GULLAN LINDBLAD (m)
          </note>
          <note n="7cf0bae0">
            Herr talman! Varje sätt att motverka rena bedrägerier är välkommet,
            för att vi skall kunna behålla respekten för våra försäkringar.
          </note>
          <note n="8f73cd0b">
            Jag hoppas att statsrådet inte tar alltför stor hänsyn till eventuellt
            skrikande remissinstanser. Jag erinrar mig häromåret, när det
            var en departementspromemoria som gick ut. Det blev då braskande
            rubriker i en stor dagstidning: Nu tar ni bort guldkanten i vår
            tillvaro. Då handlade det faktiskt om kvinnor med en inkomst på
            17 000-18 000 kr i månaden. Förslaget var att man skulle göra
            en omfördelning, så att de som allra bäst behövde bidragsförskottet
            skulle få det. Låt oss icke lyssna till dylika rop! Kom med detta
            förslag!
          </note>
          <note n="e970cbca">
            Jag tror att det är mycket viktigt, som en pekpinne om att man
            måste vara ärlig när det gäller att uppbära någon form av stöd
            från samhällets sida.
          </note>
          <note n="9378721a">
            Anf. 98 Statsrådet ANNA HEDBORG (s)
          </note>
          <note n="e9d2482b">
            Herr talman! På den punkten råder ingen som helst skillnad oss
            emellan. Jag anser att legitimiteten i våra system tillhör det
            absolut viktigaste som finns.
          </note>
          <note n="253c1e73">
            Fusk ingår inte i det som höjer någon legitimitet, tvärtom. Vi
            kommer att göra vad vi kan åt denna fråga.
          </note>
          <note n="44c81e5f">
            Överläggningen var härmed avslutad.
          </note>
          <note n="f5b5be57">
            20 § Svar på fråga 1994/95:406 om missbruket av anabola steroider
          </note>
          <note n="b63dc815">
            Anf. 99 Statsrådet ANNA HEDBORG (s)
          </note>
          <note n="ebc3fd67">
            Herr talman! Ulrica Messing har frågat socialminister Ingela
            Thalén vad hon avser att göra för att öka kunskapen om missbruket
            av anabola steroider och därmed intensifiera det förebyggande
            arbetet mot ett fortsatt missbruk. Arbetet inom regeringen är
            så fördelat att det är jag som skall svara på frågan.
          </note>
          <note n="4307984e">
            Sedan december 1994 arbetar en utredning med frågor som rör dopning.
            Av utredningens direktiv framgår att den skall göra en allsidig
            översyn av dopningsproblemets omfattning och karaktär, följder
            av missbruk på kort och lång sikt samt bedöma behovet av ökade
            informationsinsatser. Bl.a. skall utredningen studera närmare
            om det finns en koppling mellan missbruket av dopningsmedel och
            annat missbruk och våldsbrott och vilka ytterligare insatser mot
            missbruket som behövs. Sådana insatser kan vara att kriminalisera
            det icke-medicinska och ickevetenskapliga bruket av dessa medel,
            ökade möjligheter till provtagning och ökade internationella insatser
            för att stoppa insmugglingen av dessa medel.
          </note>
          <note n="e9245100">
            Utgångspunkten för utredningens arbete är en noggrann genomgång
            av den faktiska kunskapen om dopningsmedlen och deras medicinska
            och psykologiska verkningar. Utredningen kommer att ta del av
            tillgänglig forskning och analysera vilka slutsatser som kan dras.
            En kunskapssammanställning på området kommer att presenteras antingen
            separat eller i samband med att utredningen lämnar sina förslag.
          </note>
          <note n="cf81183e">
            Anf. 100 ULRICA MESSING (s)
          </note>
          <note n="90795a8e">
            Herr talman! Jag vill börja med att tacka för svaret. Missbruket
            av anabola steroider är fortfarande ett relativt okänt missbruk,
            som vi vet ganska litet om.
          </note>
          <note n="7d9be5bb">
            Ofta har missbruket av anabola steroider kopplats samman med
            idrottsrörelsen, där det framför allt är unga pojkar som tar anabola
            steroider för att orka pressa sig själva till det yttersta. Nu
            är det inte så enkelt som att missbruket kan tillskrivas bara
            idrottsrörelsen. Det kanske snarare är så att idrottsrörelsen
            till viss del kan styra och kontrollera det missbruk som sker
            inom idrottsrörelsens verksamhet, men att det också långt utanför
            idrottsrörelsens gränser nu sprider sig ett ökat missbruk, som
            också kryper längre ner i åldrarna. Det tycker jag att vi har
            kunnat se i höstens och vinterns rapporter om ökade våldsamheter.
            Där kan man ana att ett missbruk av anabola steroider finns med
            i bilden. Det kanske också är ett blandmissbruk, av amfetamin,
            sprit och anabola steroider, som gör att det våld som förekommer
            är mycket brutalare och grövre än tidigare, även om människor
            inte slåss mer än vanligt.
          </note>
          <note n="327b8743">
            Den motion jag lade fram förra året har landat i en utredning.
            Det tycker jag är jättebra. Jag tror att utredningen kommer att
            få anledning att titta på många olika problem. En sak som är viktig
            är att polisen, de sociala myndigheterna och andra som jobbar
            nära de problem som finns i dag försöker kartlägga dem. Där har
            man redan nu stött på patrull. Vi vet ganska litet om hur utbrett
            problemet är. En av anledningarna är att det i dag inte finns
            några juridiska möjligheter till provtagning när man har anledning
            att tro att bruk av anabola steroider finns med i bilden då brott
            begås eller andra våldsamheter sker. För att nå bättre resultat
            och kunna greppa helheten behöver forskningen en möjlighet att
            ta prover för att kunna kartlägga missbruket och tillföra utredningen
            sitt arbete.
          </note>
          <note n="d060a608">
            Anf. 101 Statsrådet ANNA HEDBORG (s)
          </note>
          <note n="b0833116">
            Herr talman! Det är sant att det finns ganska många oroande uppgifter
            om att missbruket breder ut sig utanför idrottsrörelsen och det
            som har direkt samband med träning, gym och annat - att det används
            som en ren kick. Det är naturligtvis en oerhört allvarlig utveckling
            i så fall. Sedan tillhör det i och för sig pjäsen att det är svårt
            att vara riktigt säker på i vilken grad det är de anabola steroiderna
            som är upphov till våldsamheter. Man kan möjligen säga att det
            kanske inte spelar så stor roll, om det bakom ett missbruk av
            anabola steroider finns ett missbruk av knark och nästan alltid
            dessutom ett missbruk av alkohol.
          </note>
          <note n="932b7a13">
            Men det behöver inte sägas att det inte förbättrar situationen.
            Dessutom finns ingen anledning att godta ett missbruk av anabola
            steroider.
          </note>
          <note n="5deb3b6a">
            Den fråga som utredningen har att se på är hur man effektivt
            bekämpar bruk och missbruk av anabola steroider. Det är just det
            utredningen får lov att se över - vilka åtgärder som är effektiva
            och som kommer att kunna leda till att man kan minska bruket.
            Vi får avvakta och se vilket resultat utredningen kommer fram
            till.
          </note>
          <note n="262f7384">
            Anf. 102 ULRICA MESSING (s)
          </note>
          <note n="ca599948">
            Herr talman! Vi vet att det i dag finns mängder av experter i
            form av forskare, folk från BRÅ, Socialstyrelsen och polisen,
            kliniska farmakologer osv. som kan dessa frågor och som samarbetar
            för att försöka få till stånd ett nät som visar hur omfattande
            missbruket är. Det är inte alls så säkert att det är så omfattande
            -
          </note>
          <note n="d50b8ca1">
            att så skulle vara fallet kan vara en bild som lyfts fram. Vi
            har inte har något grepp om hur många missbrukarna är.
          </note>
          <note n="1ae816e4">
            Vore det inte rimligt att ge möjligheter till exempelvis provtagning
            och intervjuer med människor hos vilka man kan ha anledning att
            misstänka att denna typ av missbruk är med i bilden - t.ex. i
            samband med häktning - för att kartlägga missbrukets förekomst?
          </note>
          <note n="695acb3a">
            Uppgifter härifrån kunde sedan tillföras till utredningsarbetet.
            Vad gäller alkoholmissbruket vet vi att det finns ett klart samband
            mellan alkohol och förhöjd brottsfrekvens, men om det finns ett
            sådant samband också när det gäller missbruk av t.ex. anabola
            steroider vet vi inte ännu.
          </note>
          <note n="ccdf48d6">
            Anf. 103 Statsrådet ANNA HEDBORG (s)
          </note>
          <note n="6ce82d94">
            Herr talman! Ja, det är viktigt att veta mera, och det som utredningen
            nu gör är att försöka ta reda på vad man över huvud taget vet
            i dag. Den skall sedan lägga fram de förslag som den finner viktiga
            och nödvändiga för att man skall kunna få reda på det som man
            inte vet i dag. Det behövs trots allt en lagstiftning i botten
            för att man skall ha rätt att göra provtagningar av detta slag.
            Den frågan får alltså tas upp vidare i det sammanhanget.
          </note>
          <note n="182d4796">
            Jag tror också att man kanske inte behöver veta så rasande mycket
            för att vara överens om att det offentliga samtalet om det här
            missbruket under alla förhållanden behöver skärpas. Det är ju
            oerhört viktigt att försöka få ut till unga pojkar att detta faktiskt
            inte är som att käka godis. Man gör här farliga saker med sin
            kropp. Man vet att även om det är svårt att exakt identifiera
            hur farligt det här missbruket är vad gäller våldsbrottsligheten,
            är det i varje fall farligt för dem som utövar det. Det är viktigt
            att unga pojkar i tid får veta detta. Detta bör bli en del av
            samhällets preventiva arbete i missbruksfrågor över huvud taget.
          </note>
          <note n="11170a36">
            Anf. 104 ULRICA MESSING (s)
          </note>
          <note n="e269a692">
            Herr talman! Vi är helt överens om att informationen är viktig,
            och jag bidrar gärna med det som jag kan för att sprida kunskaper
            på området. I den utredning som redovisades i tidskriften Källa
            nr 43 förra året och som var rubricerad Liten, större, störst
            görs kopplingen att missbruket av anabola steroider litet grand
            kan ses som killarnas svar på tjejernas anorexia, dvs. som ett
            uttryck för en ganska tydlig kroppsfixering vilken hänger ihop
            med många andra saker som sker parallellt i vårt samhälle. Jag
            tror att det kan ligga mycket i det.
          </note>
          <note n="12001778">
            Om jag förstått statsrådet rätt får vi avvakta vad utredningen
            säger i frågan om det kan bli en kriminalisering på detta område.
            Först därefter kan man ge forskarna utvidgade möjligheter, inte
            dessförinnan.
          </note>
          <note n="24b93216">
            Anf. 105 Statsrådet ANNA HEDBORG (s)
          </note>
          <note n="48e418e3">
            Herr talman! Vad gäller utvidgning av de lagliga möjligheterna
            måste vi avvakta utredningens resultat.
          </note>
          <note n="cf5e436d">
            Däremot pågår det redan ett arbete i den andra delen, som handlar
            om att jobba med frågorna och att få in dem i samtalet med unga
            människor och med människor i riskzonen. Folkhälsoinstitutet arbetar
            aktivt med förebyggande insatser mot dopning och finansierar också
            Dopingjouren på Huddinge sjukhus. Det har dessutom en dialog med
            olika intressenter som tull, polis, skola, Riksidrottsförbundet
            m.fl. Det är viktigt att man arbetar med information, samtal och
            kampanjer tillsammans med alla dessa organ. Det råder ingen tvekan
            om att man behöver angripa detta missbruk, oavsett hur utbrett
            det är. Att det över huvud taget finns är tillräcklig anledning
            härtill.
          </note>
          <note n="44c81e5f">
            Överläggningen var härmed avslutad.
          </note>
          <note n="8090b283">
            21 § Hänvisning av ärende till utskott
          </note>
          <note n="516c2697">
            Föredrogs och hänvisades
          </note>
          <note n="2adf9f0b">
            Proposition
          </note>
          <note n="539b0522">
            1994/95:140 till lagutskottet
          </note>
          <note n="0b47cd72">
            22 § Bordläggning
          </note>
          <note n="8bd5eb59">
            Anmäldes och bordlades
          </note>
          <note n="dd979194">
            Propositioner
          </note>
          <note n="bcb516cb">
            1994/95:170 Digitala ljudradiosändningar
          </note>
          <note n="7bd1b1ce">
            1994/95:172 Komplettering av normgivningsbemyndigandena i kapitaltäckningslagen
            m.m.
          </note>
          <note n="1f0efeeb">
            1994/95:186 Ändringar i fartygssäkerhetslagen
          </note>
          <note n="793f712f">
            (1988:49)
          </note>
          <note n="0a40bd9c">
            1994/95:187 Vissa inkomstskattefrågor
          </note>
          <note n="820ffb4e">
            1994/95:191 Partsställningen i mål enligt yrkestrafiklagen
          </note>
          <note n="d762ccb0">
            1994/95:201 Avisering av folkbokföringsuppgifter
          </note>
          <note n="f365e3f2">
            Skrivelse
          </note>
          <note n="42713881">
            1994/95:163 Organisationen för säkerhet och samarbete i Europa
            (OSSE) år 1994
          </note>
          <note n="156b2f4e">
            Motioner med anledning av prop. 1994/95:155
          </note>
          <note n="4a810530">
            Investeringar i arrendejordbruket m.m.
          </note>
          <note n="37456f86">
            1994/95:L25 av Bengt Silfverstrand m.fl. (s)
          </note>
          <note n="9b461a8c">
            1994/95:L26 av Tanja Linderborg m.fl. (v)
          </note>
          <note n="f8befa50">
            1994/95:L27 av Lennart Brunander och Marianne
          </note>
          <note n="436fa975">
            Andersson (c)
          </note>
          <note n="189721e1">
            1994/95:L28 av Göte Jonsson m.fl. (m)
          </note>
          <note n="26fb2c45">
            1994/95:L29 av Yvonne Ruwaida och Marianne Samuelsson (mp)
          </note>
          <note n="5c0bd032">
            Justitieutskottets betänkanden
          </note>
          <note n="7d9b0fb8">
            1994/95:JuU14 Anslag till polisväsendet, m.m.
          </note>
          <note n="eff033a0">
            1994/95:JuU15 Anslag till domstolsväsendet, m.m.
          </note>
          <note n="cc19bb5a">
            Kulturutskottets betänkanden
          </note>
          <note n="103b6ebb">
            1994/95:KrU15 Övergripande kulturfrågor
          </note>
          <note n="9f39ea9c">
            1994/95:KrU16 Allmän kulturverksamhet, m.m.
          </note>
          <note n="2e6f29aa">
            1994/95:KrU18 Museer m.m.
          </note>
          <note n="f2346afc">
            1994/95:KrU19 Kulturmiljövård
          </note>
          <note n="d4d3605b">
            Utbildningsutskottets betänkande
          </note>
          <note n="c3fdfd17">
            1994/95:UbU10 Anslag till skolväsendet, m.m.
          </note>
          <note n="548f1bb0">
            Jordbruksutskottets betänkanden
          </note>
          <note n="739a1443">
            1994/95:JoU14 Statsbudgeten för budgetåret 1995/96
          </note>
          <note n="4cc00f0e">
            (Miljödepartementet)
          </note>
          <note n="1f674ec6">
            1994/95:JoU15 Ändringar i växtskyddslagen, m.m.
          </note>
          <note n="35eb4eeb">
            Näringsutskottets betänkande
          </note>
          <note n="2fda8d1a">
            1994/95:NU17 Vissa bankfrågor
          </note>
          <note n="cf6bcde5">
            Skatteutskottets betänkande
          </note>
          <note n="8deb910d">
            1994/95:SkU33 Anslag till Tullverket, m.m.
          </note>
          <note n="926ca8b6">
            23 § Anmälan om fråga
          </note>
          <note n="90b56ea9">
            Anmäldes att följande fråga framställts
          </note>
          <note n="19c8bbd7">
            den 4 april
          </note>
          <note n="86a80261">
            1994/95:424 av Lars G Linder (s) till miljöministern om insamlingen
            av glas m.m.
          </note>
          <note n="d7bd5dea">
            Frågan redovisas i bilaga som fogas till riksdagens snabbprotokoll
            tisdagen den 18 april.
          </note>
          <note n="37146f9d">
            24 § Kammaren åtskildes kl. 16.14.
          </note>
          <note n="f89d18a9"/>
          <note n="2189d64c">
            Förhandlingarna leddes av talmannen från sammanträdets början
            t.o.m. 18 §
          </note>
          <note n="6ad742e2">
            anf 86 (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
