<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--108</head>
          <docDate when="1994">1994</docDate>
        </div>
      </front>
      <body>
        <div>
          <note n="4fad7397">
            19.00 - 22.58
          </note>
          <note n="15c7db23">
            Det justerade protokollet beräknas utkomma om 3 veckor
          </note>
          <note n="93fe0dab">
            ---------------------------------------------------------------------
          </note>
          <note n="0716f85b">
            1 § Justering av protokoll
          </note>
          <note n="8b132872">
            Justerades protokollet för den 12 maj.
          </note>
          <note n="d2a98d18">
            2 § Förnyad bordläggning
          </note>
          <note n="9480b439">
            Föredrogs men bordlades åter
          </note>
          <note n="e914a222">
            Finansutskottets betänkande 1994/95:FiU24
          </note>
          <note n="43f01c62">
            Trafikutskottets betänkande 1994/95:TU26
          </note>
          <note n="8139c44e">
            Meddelande om samlad votering
          </note>
          <note n="038da071">
            Talmannen meddelade att utbildningsutskottets betänkanden UbU15,
            UbU12 och UbU13 samt trafikutskottets betänkanden TU23 och TU24
            skulle avgöras i ett sammanhang.
          </note>
          <note n="a8923ce4">
            3 § Anslag till högre utbildning och forskning, m.m.
          </note>
          <note n="4151a064">
            Föredrogs
          </note>
          <note n="c35d23f5">
            Utbildningsutskottets betänkande 1994/95:UbU15
          </note>
          <note n="1304d907">
            Anslag till högre utbildning och forskning, m.m.
          </note>
          <note n="86e8b445">
            (prop. 1994/95:100 delvis och 139)
          </note>
          <note n="77bf13be">
            Utbildningsutskottets betänkande 1994/95:UbU12
          </note>
          <note n="80442291">
            Inrättandet av professurer (prop. 1994/95:100 delvis)
          </note>
          <note n="0d4bc8b9">
            Utbildningsutskottets betänkande 1994/95:UbU13
          </note>
          <note n="75cffb87">
            Studiefinansieringen för doktorander (prop.
          </note>
          <note n="1e5e9e53">
            1994/95:100 delvis)
          </note>
          <note n="4d9bde37">
            Talmannen meddelade att utbildningsutskottets betänkanden UbU15,
            UbU12 och UbU13 skulle debatteras gemensamt.
          </note>
          <note n="3153d0d1">
            Anf. 1 BEATRICE ASK (m)
          </note>
          <note n="38042537">
            Fru talman! I förra veckan anordnade Riksbankens jubileumsfond
            ett seminarium med anledning av
          </note>
          <note n="9a4531ae">
            OECD:s senaste rapport från det s.k. indikatorprojektet. Arbetet,
            som pågått i flera år som underlag för rapporten, syftar till
            att göra jämförelser mellan utbildning och arbetsmarknad i olika
            länder. Nu liksom tidigare anser jag att det finns goda skäl för
            Sverige att ta intryck av de resultat som redovisas.
          </note>
          <note n="0e159e29">
            Sverige tillhör de länder som lägger ned mest pengar per elev
            på grundskola och gymnasium. Men när det gäller högre utbildning
            ligger Sverige under genomsnittet. Vi ligger bättre till när det
            gäller forskning. I Sverige är det också relativt få som har minst
            treårig universitetsutbildning. Bättre är resultatet för vår del
            när det gäller korta universitetsutbildningar.
          </note>
          <note n="4e83d534">
            Sverige ligger på artonde plats av 23 när det gäller den s.k.
            examensfrekvensen från treåriga universitetsutbildningar. Antalet
            utexaminerade tekniker och naturvetare är bland de lägsta i världen.
          </note>
          <note n="b4afcd24">
            Det finns mycket att diskutera och förklara kring denna typ av
            rapporter och kring statistiken. Dessutom gäller resultaten ofta
            några år tillbaka i tiden.
          </note>
          <note n="f270bfb5">
            Den stora satsning på högre utbildning som den borgerliga regeringen
            genomförde kommer t.ex. att ge positiva resultat som så småningom
            syns också i
          </note>
          <note n="3887e38c">
            OECD:s statistik.
          </note>
          <note n="2f390d6c">
            Men vi måste vara realistiska. Det räcker inte.
          </note>
          <note n="e00aa9b2">
            Skall vi i Sverige i ett längre perspektiv hävda oss internationellt
            krävs ett målmedvetet, långsiktigt och konsekvent arbete för att
            bygga upp kompetensen.
          </note>
          <note n="29e87cd1">
            Snabba kast och politiska piruetter är till skada i det sammanhanget.
          </note>
          <note n="4b985d95">
            Mycket allvarligt är det naturligtvis att den socialdemokratiska
            regeringen som en av de första åtgärderna börjar med att dra ned
            på anslaget till högre utbildning och forskning. Socialdemokraterna
            kommer säkert i dag liksom tidigare att hänvisa till det ekonomiska
            läget och nödvändigheten av att sanera statens budget. Det är
            en enkel, kameral inställning, men det är tyvärr ingen strategi
            som stärker Sverige på lång sikt.
          </note>
          <note n="ec1cefb1">
            Jag har ärligt undrat väldigt mycket över vart den socialdemokratiska
            regeringen syftar med sina förslag. Läser man betänkandet får
            man veta att ambitionen är att öka människors möjligheter till
            utbildning.
          </note>
          <note n="bd08e65d">
            Det är ju bra. Men Socialdemokraterna måste faktiskt förklara
            på vilket sätt människors möjlighet att skaffa sig en akademisk
            utbildning ökar om man drar ned på anslagen. Socialdemokraterna
            måste naturligtvis förklara på vilket sätt studier för fler underlättas
            när nivåerna i studiemedlen minskas.
          </note>
          <note n="42ef8c3d">
            Sanningen är att det inte blir enklare för de många
          </note>
          <note n="786cd333">
            - tvärtom. Man kan naturligtvis också undervisa fler för mindre
            pengar. Det är något som vi borgerliga politiker många gånger
            har varit med om att besluta.
          </note>
          <note n="84788500">
            Man kan effektivisera. Det nya resurstilldelningssystemet syftar
            ju till det.
          </note>
          <note n="19e2bb66">
            Men regeringens politik, som innebär att fler skall utbildas
            för ännu mindre pengar trots de stora effektiviseringar som genomförts
            och trots den volymökning inom den högre utbildningen som genomförts
            under senare år, handlar i klartext om att Socialdemokraterna
            accepterar en devalvering av undervisningens kvalitet. Kvantitet
            går före kvalitet.
          </note>
          <note n="244f1d4f">
            Vi moderater anser att Socialdemokraterna växlar in på en farlig
            väg. Vi är helt överens om att det är nödvändigt att fler förmås
            läsa vidare på högskolor och universitet, men kvalitetskraven
            måste klaras. Om svensk utbildning och forskning skall vara till
            verklig nytta för oss måste de hålla högsta internationella klass
            - varken mer eller mindre.
          </note>
          <note n="c4f8e6f7">
            I det sammanhanget vill jag gärna kommentera det utbildningsministern
            i en interpellationsdebatt sade härförleden. Han sade nämligen
            att forskningen måste vara samhällsrelevant. Jag vill påstå att
            utbildningens och forskningens kvalitet är det som är avgörande
            för samhällsnyttan. Halvdåliga resultat eller mindre briljanta
            slutsatser i forskningen är t.o.m. någonting som skadar samhället
            och samhällsutvecklingen.
          </note>
          <note n="e1b5f8fc">
            Därför måste det vara vårt ansvar här i riksdagen att på olika
            sätt lyfta fram och understryka vikten av hög kvalitet när det
            gäller högre utbildning och forskning.
          </note>
          <note n="ff80f28e">
            Men det är uppenbart att Socialdemokraterna inte har den uppfattningen.
            Socialdemokraterna vill t.ex.
          </note>
          <note n="32aee67c">
            inte införa den s.k. kvalitetspremien i resurstilldelningssystemet.
            Det är konsekvent om kvalitetsfrågorna skall prioriteras ned,
            men det är fel.
          </note>
          <note n="11943c65">
            Att högskolor och universitet utvärderar och mäter resultaten
            i sin verksamhet är centralt. Det är också läroanstalterna själva
            som måste ha det avgörande ansvaret för det. Men jag är övertygad
            om att arbetet inte hade utvecklats så snabbt och i rätt riktning
            om inte den borgerliga regeringen satt press på skolorna.
          </note>
          <note n="bc3424cd">
            Vetskapen om att en kvalitetspremie skulle komma har haft positiv
            effekt.
          </note>
          <note n="bb99556f">
            När det är sagt vill jag inte påstå - jag kommer inte att göra
            det - att detta viktiga arbete som nu sker ute på högskolor och
            universitet läggs åt sidan om kammaren följer regeringens förslag.
            Universitet och högskolor är mycket klokare än så. Däremot finns
            det en risk för att tempot minskar. Det är nog så illa.
          </note>
          <note n="a6fcb6e0">
            Nu är regeringens förslag att inte införa någon kvalitetspremie
            bara ett av flera förslag i samma riktning. Regeringens vidgade
            ambitioner när det gäller att utse egna representanter i högskolornas
            styrelser och möjligheten att utse professorer, liksom utbildningsministerns
            signaler om förändringar i antagningssystemet till högskolan,
            är andra exempel på samma linje.
          </note>
          <note n="d84b209b">
            Det mest uppseendeväckande förslaget hittills har vi i ett av
            de betänkanden vi skall behandla i dag.
          </note>
          <note n="fd47b6b4">
            Regeringens förslag att i särskild ordning utbilda
          </note>
          <note n="9c621fdf">
            9 000 vuxna i naturvetenskap och teknik är ett politiskt hugskott
            - varken mer eller mindre. Att mitt i en neddragning av resurserna
            till högre utbildning och i en tid när svångremmen dras åt för
            studenterna ordna en gräddfilsutbildning utan att ha gjort klart
            för sig vilka förkunskapskrav, avgränsningar och mål som skall
            gälla är inte bara utmanande utan direkt oseriöst.
          </note>
          <note n="1829e166">
            Det som nu föreslås av utskottets majoritet är en bearbetning
            av Carl Thams förslag. Jag tycker att det är bra.
          </note>
          <note n="bbfa80df">
            I budgetpropositionen begärde utbildningsministern pengar för
            denna arbetsmarknadspolitiskt motiverade engångsinsats motsvarande
            kostnaderna för ett större universitet. De som skulle förmås att
            ta plats i denna satsning skulle ha minst fem års yrkeserfarenhet.
            Om de kom från gymnasiets S- respektive E-
          </note>
          <note n="f4077abc">
            program kunde man tänka sig att de behövde förutbildning, sades
            det.
          </note>
          <note n="d4d99311">
            Om utbildningen hade regeringen en enda sak att säga - den kunde
            vara kortare eller längre. Riktigt vad den skulle syfta till,
            utöver att allmänt bidra till att fler läser naturvetenskapliga
            och tekniska ämnen, framgick inte. Det hade man ingen uppfattning
            om.
          </note>
          <note n="dce855c5">
            Jag förstår att utbildningsministern i det läget bekymrade sig
            över möjligheten att rekrytera studerande, trots arbetsmarknadsläget.
            Därför klämde man till med en rejäl morot: ett arvode på 12 000
            kr i månaden i två år och vips hade ytterligare en variant i ett
            brokigt studiemedelstäcke skapats.
          </note>
          <note n="6b3a1e57">
            Förslaget skapade en väldigt livlig debatt, och regeringen fick
            med rätta kritik. Jag behöver inte nämna att vi moderater naturligtvis
            hörde till kritikerna. En månad senare, efter förhandlingar med
            Vänstern, tvingades regeringen till reträtt. Det finns nu ett
            annat förslag som vi behandlar.
          </note>
          <note n="63850c35">
            Det skall nu handla om minst treåriga utbildningar och sådana
            som leder fram till ingenjörsexamen inklusive påbyggnadsår, civilingenjörs-,
            kandidat- eller magisterexamen med huvudsaklig inriktning mot
            naturvetenskap och/eller teknik. Grundskollärarutbildning med
            N/T-inriktning framhålls som ett bra alternativ.
          </note>
          <note n="3d3348f6">
            Satsningen skall rikta sig enbart till dem som har arbetslivserfarenhet,
            och det kan gälla personer som saknar högskoleutbildning alternativt
            sådana som inte har en naturvetenskapligt/teknisk inriktad utbildning
            tidigare. Studerande som saknar behörighet för studierna skall
            ges möjlighet att gå en behörighetsgivande förutbildning. Man
            har alltså rett ut litet grand om förkunskapskrav och annat.
          </note>
          <note n="b0a1de7a">
            Regeringen har också tvingats överge idén om det frikostiga arvodet
            på 12 000 kr i månaden, och skam hade det varit annars. Förslaget
            har ersatts av att de studerande skall erbjudas svux, särskilt
            vuxenstudiestöd, under tre års studier. Detta är också mycket
            frikostigt i jämförelse mot vad som gäller för huvuddelen av dem
            som läser vid universitet och högskolor, men det är ändå en tillnyktring
            i förhållande till januaripropositionen.
          </note>
          <note n="0fe44ac2">
            Vi moderater avvisar emellertid även det nya förslaget från Socialdemokraterna.
            Felet med förslagen är att de är orättvisa, samtidigt som de bidrar
            till att förlänga alternativt försena utbildningstiden, när det
            önskvärda är det motsatta. I praktiken innebär det att
          </note>
          <note n="76005994">
            Socialdemokraterna nu föreslår att ungdomar som inte läst vidare
            utan gått ut i förvärvslivet i efterhand skall få frikostiga bidrag
            för att skaffa sig ett akademikeryrke, medan andra som har läst
            enligt normala villkor fått leva med en lägre standard under flera
            år för att sedan tvingas släpa på dryga studieskulder. Hur detta
            faktum påverkar framtida generationer i deras val kan man fundera
            över, men det viktiga är att slå fast att vi moderater anser att
            studiemedel skall hålla för höga krav på förutsägbarhet och att
            de skall bygga på rättvis fördelning mellan olika individer.
          </note>
          <note n="90c5a3cf">
            När det gäller själva utbildningen är det naturligtvis bra om
            fler utbildar sig inom naturvetenskap och teknik. Här har vi brister,
            det vet vi. Men det är inte vettigt att lägga enorma resurser
            på en relativt liten grupp vuxna, samtidigt som man undergäver
            det som skulle kunna ge dessa utbildningsområden mer kraft i den
            ordinarie utbildningen.
          </note>
          <note n="5aee4531">
            Jag har valt att ganska ingående beskriva förslagen och utvecklingen
            när det gäller de 9 000 platserna av flera skäl. För det första
            visar det att regeringen inte har någon långsiktig utbildningspolitik,
            vilket är förödande. Framtiden kommer att ställa mycket höga krav
            på kunskap och kompetens inom alla områden, och det behövs ett
            kunskapslyft i Sverige, varken mer eller mindre. Vi skall inte
            ligga i OECD:s mittfält, på väg ut ur elitserien. Vi skall upp
            på prispallen. Det är vår plikt här i riksdagen att göra klart
            för svenska folket att denna ambition att ligga främst när det
            gäller utbildning och forskning faktiskt t.o.m. är viktigare än
            att vinna hockey-VM. En parentes i sammanhanget är att det finns
            tidigare undersökningar som gjorts som visar att Finland ligger
            före oss också i en del läskunnighetsundersökningar. Vi har en
            del att göra på området.
          </note>
          <note n="fdc09585">
            För det andra visar turerna med de 9 000 platserna på allvarliga
            brister i regeringens insikter om vilka villkor som måste ställas
            på stora satsningar av detta slag inom utbildningsområdet. Man
            får ett intryck av att regeringen först bestämde hur många som
            skulle erbjudas plats, därefter funderade över hur mycket betalt
            studenterna behöver under studierna och så småningom funderade
            över utbildningsbehov och hur utbildningens innehåll skulle utformas.
            Det är att börja i alldeles fel ände.
          </note>
          <note n="254438b2">
            För det tredje avslöjar denna fråga att den politiska klåfingrigheten
            och taktiserandet prioriteras för att dölja effekterna av de besparingar
            som regeringen föreslår och som vi moderater är emot. Taktik är
            förvisso inget socialdemokraterna är ensamma om att använda sig
            av här i kammaren, men det är i vart fall min skyldighet som oppositionspolitiker
            att säga att så lätt lurar ni oss inte.
          </note>
          <note n="c415e688">
            För det fjärde visar frågan att massiv kritik från oppositionen
            ger resultat, även om de är blygsamma.
          </note>
          <note n="a670b8f9">
            Det är viktigt mot bakgrund av den socialdemokratiska utbildningspolitikens
            brister.
          </note>
          <note n="517a935d">
            Fru talman! Vi moderater har många viktiga reservationer till
            betänkandet. De håller vi givetvis fast vid i sak. Däremot respekterar
            vi kammarens arbetssituation och begränsar därför vårt yrkande
            till den första av reservationerna. Andra moderater kommer att
            ta upp en del av de frågor som vi tycker är särskilt viktiga och
            som jag inte har haft möjlighet att ta upp här.
          </note>
          <note n="a23025aa">
            Anf. 2 ANDREAS CARLGREN (c)
          </note>
          <note n="652caa73">
            Fru talman! Jag tror att vi just nu upplever ett av de tillfällen
            som efteråt kommer att ses som avgörande och att man kommer att
            säga: Då valde vi framtid för vårt land. Det gäller hela ekonomin
            och den utveckling vi står för i Sverige, men det gäller också
            mycket tydligt utbildningen.
          </note>
          <note n="0f9aa2f2">
            Antingen skapar vi ett Sverige som är mer och mer på efterkälken,
            där vi konkurrerar med låga löner, där den tekniska utvecklingen
            och kompetensen halkar efter och där vi så småningom ser standarden
            sjunka, miljökraven sänkas och livskvaliteten bli sämre, eller
            så satsar vi på att göra Sverige till en ledande kunskapsnation,
            där det viktiga blir att skapa bättre utbildning för fler människor,
            där fler av dem som går ut i arbetslivet har högre utbildning
            bakom sig och där vi ser till att utveckla en forskning som för
            oss fram till spjutspetsen i utvecklingen.
          </note>
          <note n="5276532b">
            Det är det avgörande vägvalet för Sverige. Det förutsätter att
            vi alla samlar oss till en mycket kraftfull satsning. Många gånger
            när man lyssnar på den politiska debatten - och jag tror säkert
            att det kommer att bli så i dag också - skulle man kunna tro att
            det i stället var en annan fråga som var viktigast för Sverige,
            nämligen om Socialdemokraterna har gjort fel eller Moderaterna
            har gjort fel.
          </note>
          <note n="587d4930">
            Ingen talar om vad som är rätt, och ingen talar om vad vi behöver
            göra. Socialdemokraterna säger att huvudproblemet för Sverige
            är att Moderaterna är så farliga, och Moderaterna säger att huvudproblemet
            för
          </note>
          <note n="d2c61c68">
            Sverige är att Socialdemokraterna gör så fel. Jag tror inte på
            någondera. Jag tror att felet är att Sverige ännu så länge inte
            har lyckats åstadkomma den avgörande samling som behövs för att
            vi skall föra in Sverige på den utveckling som behövs.
          </note>
          <note n="0d60fb27">
            Jag tänkte ta upp fyra punkter som anknyter till det vi talar
            om i dag. Den första punkten gäller dimensioneringen av utbildningen.
            Skall vi kunna skapa den kunskapsnation jag talar om måste vi
            se till att fler kan utbildas. Vi måste dimensionera utbildningen
            så att fler får plats i den. Det är därför som Centern har tagit
            upp frågan om att se till att det blir tillräckliga resurser för
            grundutbildningen. Det är därför som
          </note>
          <note n="f4743f79">
            Centern har drivit kravet på att vi skall bygga ut högskolan
            med fler platser. Det är därför som Centern tar upp en mindre
            men viktig fråga som gäller sommaruniversiteten. Vi är mycket
            kritiska mot att Socialdemokraterna genomför denna ryckiga satsning
            på naturvetenskap och teknik som riskerar att bli en improvisation.
            Men Centern stödjer däremot att vi bygger ut den högre utbildningen
            och ser till att fler får plats.
          </note>
          <note n="5a5f5460">
            Om vi skall klara av mer utbildning för fler kommer vi också
            att behöva en effektivisering. Det kommer inte att vara realistiskt
            att säga att varje plats i fortsättningen skall få kosta oförändrat
            lika mycket.
          </note>
          <note n="bf0f3c61">
            Centern har kritiserat att den socialdemokratiska regeringen
            skär för mycket. Men jag tror också att det är en orealistisk
            hållning från Moderaterna att säga att det inte skall ske något
            alls. Det kommer att behövas en effektivisering. Det vet vi om
            vi lämnar retoriken och ägnar oss åt verkligheten i stället.
          </note>
          <note n="5e712750">
            Den andra punkten jag vill ta upp är kvaliteten i utbildningen.
            När fyrklöverregeringen arbetade satsade vi på att genomföra ett
            nytt resursfördelningssystem. Där ingick en kvalitetspremie och
            ett prestationsrelaterat fakultetsanslag.
          </note>
          <note n="9787264f">
            Det var en helhet för att skapa bättre prestationer och bättre
            kvalitet. Jag tror inte att man kan säga att allt det vi ville
            göra var perfekt. Jag tror att det vi föreslog också kan behöva
            vidareutvecklas, men jag tycker att fyrklöverregeringen genomförde
            en viktig reform. Jag tycker att det är dåligt för Sveriges utveckling
            som kunskapsnation att socialdemokraterna om igen bara vill riva
            upp och återställa. Kan ni inte ha litet mer spännande tankar
            på utbildningsområdet?
          </note>
          <note n="81273599">
            För det tredje tror jag att Sverige måste skapa en infrastruktur
            för kunskap. Jag tänker inte minst på de mindre och medelstora
            högskolorna runt om i vårt land. De drabbas ofta av en mycket
            fördomsfull kritik som bygger på ett gammaldags akademiskt synsätt
            där man inte har förstått de nya möjligheter som skapas med ny
            teknik, med möjligheter till samverkan i nätverk och möjligheter
            till nya arbetssätt.
          </note>
          <note n="a5eaaaeb">
            Socialdemokraterna tar några försiktiga steg i rätt riktning.
            Moderaterna lyfter fram en litet försiktig kritik. Ingetdera är
            särskilt spännande. Ännu så länge händer väldigt litet. Det behöver
            ske mycket mer. Vi i
          </note>
          <note n="76a4f4a0">
            Centern har fört fram flera förslag som Erik Arthur
          </note>
          <note n="16e15c3e">
            Egervärn kommer att utveckla senare i dag.
          </note>
          <note n="cb79f1ff">
            För det fjärde behöver vi en kraftfull satsning på forskning
            och utveckling. Här skedde också viktiga förändringar under fyrklöverregeringens
            tid. Även om det nu sker en mindre besparing, åstadkom vi trots
            allt ett bestående lyft för forskning och utveckling i den regering
            där vi medverkade. Det har varit viktigt för
          </note>
          <note n="66dabc68">
            Sverige.
          </note>
          <note n="214744e4">
            Jag tycker att det är viktigt att skapa konsekvens och klarhet
            för forskningens fortsatta möjligheter. Jag tycker att socialdemokraterna
            har fått de forskningsstiftelser som bildades genom löntagarfondsmedel
            på hjärnan. Ni riskerar att bara skapa oklara villkor för forskningen
            genom att gång på gång försöka hitta sätt att riva upp och återställa.
            Sluta med upprivandet och återställandet! Och sluta också med
            att skapa strid, och skapa i stället samling! Då kan vi skapa
            den utveckling som behövs för Sverige.
          </note>
          <note n="188ab370">
            Centern vill göra det avgörande vägval för Sverige som jag har
            beskrivit. Vi vill utveckla landet till en ledande kunskapsnation.
            Det förutsätter det jag talat om, dvs. en utbyggnad av högskolans
            och universitetens dimensionering, framför allt med inriktning
            på de mindre och medelstora högskolorna. Det förutsätter en satsning
            på kvalitet. Det är inte bara kvantitet som skall räknas. Det
            kräver att vi skapar en infrastruktur för kunskap över hela landet,
            och det kräver att vi fördjupar satsningen på forskning och utveckling.
          </note>
          <note n="4b60a12e">
            Detta är en strategisk framtidsfråga för vårt land.
          </note>
          <note n="3a7204b3">
            Det kräver konsekvens i stället för att vi slår in på än det
            ena än det andra stickspåret. Vi måste skapa en strömfåra för
            Sveriges utveckling i stället för dåliga och tvära kast mellan
            höger och vänster. Jag är övertygad om att det kräver samling
            i stället för ett ofruktbart skyttegravskrig mellan höger och
            vänster.
          </note>
          <note n="73a27ee6">
            Jag vill också kort kommentera ytterligare några punkter som
            finns med i utskottsbetänkandet.
          </note>
          <note n="e1cd28f2">
            Vi i Centern har tillsammans med Folkpartiet och kds reserverat
            oss för en bättre satsning på informationsteknik i skolväsendet.
            Mot bakgrund av det jag har beskrivit är det ganska lätt att förstå
            varför vi har gjort det. Vi tror att det är en kompetens som är
            avgörande för framtiden.
          </note>
          <note n="963387f5">
            Vi har också tillsammans med Miljöpartiet reserverat oss för
            en del pengar till Kungälvs Waldorfseminarium. Jag tror att det
            är mycket viktigt att ställa höga krav på kvalitet, men man måste
            också satsa de pengar som gör det möjligt att uppnå den kvaliteten.
          </note>
          <note n="aeec75b4">
            Jag menar att vår reservation beskriver en sådan linje.
          </note>
          <note n="4ab8c55b">
            En tredje punkt jag vill nämna gäller tandläkarutbildningen.
            Där har vi gjort ett särskilt yttrande. Det är också ett exempel
            på hur statsmakten med ryckiga spelregler ändrar villkoren för
            enskilda studerande, och det är inte bra.
          </note>
          <note n="ec798ff3">
            Till sist vill jag nämna högskolans antagningssystem. Där har
            Centern valt att inte reservera sig. Det beror på att vi menar
            att en utvärdering också kan leda till förnuftiga förändringar.
            Men som var och en förstår - och jag vill säga det tydligt efter
            det anförande jag har hållit - är det inte en signal om att Centern
            skulle vara beredd att medverka till att socialdemokraterna om
            igen river upp och återställer. Det är inte bra för Sverige.
          </note>
          <note n="b99fc75b">
            Vi behandlar nu utbildningsutskottets betänkanden
          </note>
          <note n="1d73fe31">
            15, 12 och 13. Centern har ställt sig bakom många reservationer
            och fortsätter att göra det även om jag nu bara yrkar bifall till
            reservation nr 6 i betänkande
          </note>
          <note n="e4751d0d">
            15.
          </note>
          <note n="74b2dd16">
            Anf. 3 MARGITTA EDGREN (fp)
          </note>
          <note n="0ae7bcb8">
            Fru talman! Andreas Carlgren sade att Sverige söker sin väg med
            betoning på utbildning och forskning.
          </note>
          <note n="23b43423">
            Jag vill påstå att den förra borgerliga regeringen gjorde mycket
            tydligt att det måste vara en väg byggd på kvalitet i kunskap
            och forskning. Nu gör man i vissa fall avsteg från den vägen.
            Men nog måste väl ändå
          </note>
          <note n="6ea996cb">
            Andreas Carlgren hålla med mig om att vägen är vald.
          </note>
          <note n="d6b47187">
            Fru talman! Folkpartiet har accepterat de besparingar som nu
            görs inom högskolan när det gäller grundutbildning och forskning.
            Jag vill klart markera att det inte har skett utan kval. Men det
            är ett realistiskt accepterande av fakta om landets ekonomi.
          </note>
          <note n="e8941a1a">
            Högskolan har byggts ut, sedan 1990 med 30 %.
          </note>
          <note n="451656ee">
            Detta har kunnat ske genom att man samtidigt har fått ett stort
            eget ansvar för resurser. Det har inneburit möjligheter till lokala
            prioriteringar och rationaliseringar. Vi menar att utbyggnaden
            måste fortsätta så att en mycket högre andel av varje årskull
            på sikt får möjligheter till en högre utbildning av något slag.
            Vi behöver fler högskoleutbildade. Vi behöver också fler forskarutbildade
            i näringslivet och inte minst inom universiteten och högskolorna
            själva.
          </note>
          <note n="f8412c9d">
            Forskningen fick under den förra mandatperioden ett betydande
            tillskott för långsiktig expansion inom områden av stor strategisk
            betydelse för landet genom forskningsstiftelserna. Där delar jag
            Andreas
          </note>
          <note n="89d0929a">
            Carlgrens uppfattning. På mig gör det socialdemokratiska partiets
            agerande intryck av att man har fått forskningsstiftelserna på
            hjärnan. Det verkar som om bara de var borta var allting löst.
            Så är det ju faktiskt inte.
          </note>
          <note n="f87becbe">
            Den avisering om fortsatta besparingar för forskningen som regeringen
            gör i sin proposition kommer vi folkpartister att granska mycket
            noga utifrån den vikt för samhällets utveckling som vi ger forskningen.
          </note>
          <note n="1447f060">
            Det gäller inte minst grundforskningen. Visserligen står andra
            finansiärer än staten för huvuddelen av forskningsanslagen, men
            det gäller inte den fria, sökande och rena grundforskningen. Folkpartiet
            har inte det minsta emot att forskningsfinansiärer samarbetar,
            som aviseras i propositionen, men det skall faktiskt inte vara
            under hot om nerdragning av någon samarbetande parts anslag.
          </note>
          <note n="8298cef9">
            Vi ser med förväntan fram emot det resultat som utredaren kommer
            fram till om balansen mellan olika finansiärer, t.ex. privata,
            internationella, forskningsråd, fakultetsanslag, sektorsanslag
            och stiftelseanslag.
          </note>
          <note n="bbca64ac">
            Det kan faktiskt leda till en diskussion om en helt förändrad
            organisation för hela forskningen.
          </note>
          <note n="da6cfd59">
            Att öka antalet platser är inte nog. Innehållet i högskoleutbildningarna
            måste hålla en hög kvalitet. Kunskapsstandarden måste vara hög,
            högre än i konkurrerande länder.
          </note>
          <note n="dc6d9ad9">
            Men det räcker inte med detta. Jag har här tidigare sagt att
            för mig och för Folkpartiet har högskolan också ett etiskt ansvar.
            Förutom kunskaper av hög kvalitet skall de som genomgår utbildning
            även föra med sig ut i livet en humanistisk människosyn, civilkurage
            och en vilja till nationellt och globalt ansvarstagande samt dessutom
            en lust att lära, som man kan sprida ut i omgivningen och i samhället.
          </note>
          <note n="28e2100a">
            Jag vet att det är som att svära i kyrkan att säga att utbildningarna
            i högskolan är det allra viktigaste av de uppdrag som en högskola
            har. Jag har blivit mer och mer övertygad om detta ju mer jag
            har sett och lärt.
          </note>
          <note n="24eaa046">
            Jag har därför, trots att jag vet vi skall debattera detta om
            14 dagar, här velat markera högskolans grundutbildningsroll. Men
            vi kommer tillbaka till den frågan.
          </note>
          <note n="b9a9ca62">
            Folkpartiets besparingar har samma storlek som regeringens, men
            Folkpartiet har gjort andra prioriteringar. Det gäller främst
            ökningen av platserna för naturvetenskap och teknik. Vi anser
            t.ex. att alla utbildningar, även idrottsliga och konstnärliga
            liksom även folkbildningen, skulle ha varit med om att göra besparingar.
            Vi anser också att förslaget om många nya platser på en gång ger
            en ryckighet som inte är bra för vare sig de studerande eller
            högskolorna.
          </note>
          <note n="33045cb0">
            Förslaget skapar trots utskottets ingripande en puckel, som vi
            inte tror att det är möjligt att klara med bibehållen kvalitet
            för studenterna och med rimliga krav på högskolesystemets elasticitet.
          </note>
          <note n="d3cfa5f2">
            Folkpartiet ser positivt på att regeringen nu preciserat att
            utökningen skall vara långsiktig och minst treårig, men vi har
            hela tiden hävdat att de som får en plats också måste kunna få
            ta en examen. Detta borde få gälla även Sommaruniversitetet, som
            av de människor som planerar på litet längre sikt och som har
            långa sommarsemestrar skulle kunna utnyttjas för erhållande av
            en examen.
          </note>
          <note n="39d0ffb4">
            Vi har i reservationerna nr 18 och 28 föreslagit en minskning
            av hastigheten i utökningen för att ge högskolorna en rimlig chans
            och att i stället samtliga satsningar görs permanenta. Jag yrkar
            bifall till reservation 18.
          </note>
          <note n="9ca997f7">
            Det är bra att utskottet gör ett tillkännagivande som aktualiserar
            det som sägs i högskoleförordningen om underrepresenterat kön
            vid urval av utbildningar.
          </note>
          <note n="f00b23da">
            Men var det verkligen behövligt? Det stadgas ju faktiskt om detta
            i högskoleförordningen.
          </note>
          <note n="e4e23e63">
            För att gå in på ett litet sidospår kan jag inte låta bli att
            kommentera Vänsterpartiets motion och reservation om avgiftsfri
            högskola. Vi har en sådan, och såvitt jag vet har ingen tänkt
            föra in något annat.
          </note>
          <note n="0a7a72f5">
            Men Vänsterpartiet får det att låta så enkelt - om högskolan
            fortsätter att garanterat vara avgiftsfri, försvinner den sociala
            snedrekryteringen. Så enkelt är det inte. Vi måste diskutera också
            de övriga och mycket mer betydelsefulla faktorerna i bakgrunden
            till den sociala snedrekryteringen, t.ex. föräldrayrkenas betydelse,
            utbildningsnivån i hemmet, omhändertagandet i och mötet med skolan
            från allra första dagen redan i förskolan. Jag tycker att det
            säger oss att vi behöver höja utbildningsnivån för alla. Hela
            skolgången är betydelsefull.
          </note>
          <note n="1d97d7a1">
            Vad gäller nya högskolor, som berörs i våra motioner nr 5, 10
            och 57, har jag i motsats till Andreas
          </note>
          <note n="d4d3960d">
            Carlgren den uppfattningen att Sverige har en infrastruktur för
            kunskap, med kvalitet i högsätet. Det är mot den bakgrunden de
            nya mindre och medelstora högskolorna, som jag föredrar att kalla
            de nya högskolorna, har etablerats och successivt har byggts ut.
            De har också successivt stärkts när det gäller de kvalitetskriterier
            som man hårt måste hålla fast vid.
          </note>
          <note n="9fbf1ecc">
            All högskoleutbildning vilar på vetenskaplig grund med förankring
            i forskning, men det är inte självklart att landet har resurser
            som medger att alla högskoleorter har en egen forskningsorganisation.
            Det är kanske inte heller nödvändigt, om man kan bli bättre på
            att samarbeta och ta vara på varandras kompetenser med ömsesidig
            respekt.
          </note>
          <note n="746f507a">
            Successiv utveckling i samarbete med universiteten måste bygga
            på respekt för varandras villkor och särart. Jag tycker faktiskt
            att universiteten ofta sätter sig på sina höga hästar och pekar
            med hela handen i stället för att bjuda in till samarbete. Jag
            tycker också att de är dåliga på att se grundutbildningarna vid
            de nya högskolorna som en för samhället gemensam resurs och använda
            dem liksom på att anstränga sig för att lotsa dessa utbildningar
            in i forskarutbildning och vidare in i en vetenskaplig utveckling.
          </note>
          <note n="bcb6db82">
            Vi har i vår reservation 10 framhållit att vi tycker att det
            behövs någon sorts strategisk plan för hur vårt högskolesystem
            skall byggas ut, varvid man använder sig av de erfarenheter som
            vi har av de nya högskolornas uppbyggnad i Umeå och Linköping
            och som dessutom tar hänsyn till den tekniska utvecklingen och
            funderar litet på de visuella möjligheterna i framtiden.
          </note>
          <note n="59e13ef5">
            Nya högskolor står ofta för den förnyelse som landet behöver.
            Studenterna trivs. Många har en bredare riksrekrytering än universiteten.
            De samarbetar också på ett mycket naturligt sätt med sin omgivning.
            De använder IT i undervisning och forskning, och de är bra på
            att bygga nätverk.
          </note>
          <note n="5598eaa1">
            Trots att de på alla de här områdena är bra, tycker jag att man
            kan uppfatta att de saknar självförtroende.
          </note>
          <note n="1d107467">
            Det verkar som om hela deras status och framtid hänger på om
            de har egna forskningsresurser och som deras utbildningar inte
            dög utan sådana. Om igen: All högskoleutbyggnad skall vila på
            vetenskaplig grund, men det betyder inte att alla högskolor måste
            ha egna forskningsresurser. Resurserna måste byggas upp i den
            takt som samhället ekonomiskt, kvalitativt och personellt förmår
            upprätthålla med fortsatta strikta kvalitetskrav. Annars gör vi
            oss själva en björntjänst.
          </note>
          <note n="1ed1207b">
            Jag yrkar bifall till reservation 57.
          </note>
          <note n="3a4067b2">
            Fru talman! Jag vill avsluta med att säga några ord om doktorandtjänsterna,
            som behandlas dels i betänkande nr 15, dels i betänkande nr 13.
            Jag vill i anslutning till det yrka bifall till reservation 1
            vid betänkandet UbU13.
          </note>
          <note n="feb19e66">
            Jag trodde inte mina ögon när jag läste förslaget att en socialdemokratisk
            regering när vi äntligen var framme vid att avskaffa utbildningsbidrag
            backar och återigen öppnar för denna möjlighet. Jag trodde faktiskt
            inte det. Man har hållit på med detta sedan 80-
          </note>
          <note n="1abcd760">
            talet, alltsedan Lennart Bodström var utbildningsminister, och
            man har hela tiden - med utskottet i takt med utvecklingen - flyttat
            fram positionerna. Jag menar att den markering som nu görs av
            att man, visserligen under en övergångstid, accepterar detta är
            fel signal, herr minister.
          </note>
          <note n="2fa8684d">
            Fru talman! Jag har på grund av dålig planering visserligen en
            och en halv sida kvar av mitt manuskript, men jag vill nu avslutningsvis
            peka på att jag vad gäller betänkande UbU15 yrkat bifall till
            reservationerna nr 18 och 57 och vad gäller betänkande
          </note>
          <note n="ba6e13eb">
            UbU13 till reservation 1. Vi står självklart också bakom de övriga
            reservationer som vi är med på.
          </note>
          <note n="dc914763">
            Anf. 4 ANDREAS CARLGREN (c) replik
          </note>
          <note n="bf65c83c">
            Fru talman! Jag vill bara svara på den fråga som
          </note>
          <note n="a96986fd">
            Margitta Edgren ställde till mig. Jag menar att fyrklöverregeringen
            gjorde mycket viktiga vägval. När det gäller det som jag framhållit
            om att vi behöver en bättre infrastruktur för kunskap, inte minst
            genom satsningar på de mindre och medelstora högskolorna, vill
            jag säga att det också där gjordes viktiga, men inte tillräckliga,
            framsteg.
          </note>
          <note n="23c0c8eb">
            Jag menar därför att vi nu skall gå vidare och dels kraftfullt
            utveckla de mindre och medelstora högskolorna, dels i framtiden
            skapa nya universitet i Sverige.
          </note>
          <note n="3dd8bde5">
            Det är att göra Sverige till ledande kunskapsnation.
          </note>
          <note n="d9fc6d7e">
            Jag vill också säga att det inte räcker med att regeringen gör
            rätt vägval. Vad jag beskrev var att landet skall göra vägvalet.
            Då måste man mobilisera dels en tillräckligt stark politisk samling,
            dels ett tillräckligt starkt stöd bland alla dem som är verksamma
            i Utbildnings-sverige. Det är där jag konstaterar att vare sig
            Moderaterna eller Socialdemokraterna räcker till för den uppgiften,
            eftersom de hela tiden söker strid.
          </note>
          <note n="35aaa6a6">
            Jag menar att Centern - och jag utgår från att det också gäller
            Folkpartiet - skall ta på sig den mycket viktiga uppgiften att
            genom samling också skapa konsekvens. Det är vad Sverige behöver,
            inte minst
          </note>
          <note n="3b4e45e0">
            Utbildnings-sverige. Annars blir det ryckighet och slängighet,
            och det är inte bra.
          </note>
          <note n="3c0e7348">
            Anf. 5 MARGITTA EDGREN (fp) replik
          </note>
          <note n="56368252">
            Fru talman! Andreas Carlgren och jag har tydligen litet olika
            uppfattning om vad själva ordet "vägval"
          </note>
          <note n="ae8c7120">
            betyder. Vi är överens om att vi är inne på en väg som leder
            till ökad kunskap och ökat innehåll. Vägvalet är gjort, vilket
            vi tydligen är överens om, och vad vi nu diskuterar är hur vi
            skall göra vägarna i det valet så bra som möjligt.
          </note>
          <note n="ab223cfc">
            Jag delar Andreas Carlgrens uppfattning att det behövs en samsyn.
            Jag tycker att vi i många år i stort sett har haft en samsyn i
            utskottet, och vi skall nu återgå till det och se denna väg som
            det viktigaste.
          </note>
          <note n="a514cb9f">
            Sedan får vi försöka hitta lösningar som vi alla så långt som
            möjligt kan ställa oss bakom. Utskottet är tydligen helt överens
            om målet, om jag har förstått det rätt.
          </note>
          <note n="336be0e8">
            Anf. 6 BRITT-MARIE DANESTIG-
          </note>
          <note n="e4b79519">
            OLOFSSON (v)
          </note>
          <note n="44866181">
            Fru talman! Det är ett väldigt mastigt betänkande som vi har
            att ta ställning till här i dag, men jag skall försöka dels fatta
            mig så kort jag kan, dels hitta något slags struktur på det här.
          </note>
          <note n="d8fdfd93">
            Jag vill börja med att säga någonting om Vänsterpartiets principiella
            inställning till högre utbildning.
          </note>
          <note n="ba106f70">
            Högskolan bidrar genom både utbildning och forskning till landets
            utveckling och välstånd, men den har också viktiga uppgifter som
            bärare av kulturella och demokratiska värden. Vi tycker alltså
            att det från många synpunkter är viktigt att nu göra en offensiv
            satsning på högre utbildning, bl.a. för att möta de behov och
            krav på kompetens och flexibilitet som kommer att ställas på arbetskraften
            i en alltmer avancerad verkstadsindustri och en kvalificerad tjänstesektor.
          </note>
          <note n="b4b756a2">
            Den satsning vi vill göra skall i huvudsak inriktas mot mindre
            och medelstora högskolor. Vi vill göra en satsning som inte enbart
            är en engångsföreteelse. Vi har visserligen ställt oss bakom regeringens
            förslag på
          </note>
          <note n="887394f4">
            17 500 nya utbildningsplatser, främst av arbetsmarknadspolitiska
            skäl men också av utbildningspolitiska skäl. Men det är viktigt
            att betona att vi också vill permanenta 3 000 av de platser som
            skall finnas inom naturvetenskap och teknik och 2 000 av de platser
            som skall finnas inom främst humaniora och samhällsvetenskap.
          </note>
          <note n="bbf7f828">
            Vi vill också permanenta verksamheten med sommaruniversitet/sommarhögskola
            med 20 000
          </note>
          <note n="6dad8893">
            platser. Vi tror att det under det rådande arbetsmarknadsläget
            är viktigt att studenter, som ofta numera inte har möjlighet till
            sommararbete, kan få studera under hela året.
          </note>
          <note n="3a15e45a">
            Sommaruniversitetet är ett mycket flexibelt system, som också
            kan göra det möjligt för fler att ta del av högre utbildning.
            Vi anser alltså att sommaruniversitetet medvetet skall medverka
            till att bryta den sociala snedrekryteringen, som Margitta Edgren
            pratade om, och på så sätt stimulera fler ungdomar att söka högre
            utbildning. Vi skulle gärna se att en långsiktig modell för sommaruniversiteten
            utarbetas.
          </note>
          <note n="f397b0c1">
            Allt detta ser vi som led i en långsiktig strategi för en kraftig
            utbyggnad av den högre utbildningen.
          </note>
          <note n="0765070b">
            Vi vet också att det för högskolorna är viktigt med förutsägbarhet
            och att kvaliteten på så sätt kan säkras och planeringen inte
            blir ryckig. Därför tycker vi att regeringen redan nu borde ha
            gett tydliga signaler om vad som kommer att gälla för framtiden,
            inte bara det närmaste budgetåret. Det skulle ha underlättat arbetet
            för högskolorna i högsta grad. En så här kraftig expansion är
            naturligtvis inte problemfri; den ställer mycket stora krav på
            högskolorna. Men genom kontakter med företrädare för högskolorna
            har jag förstått att de är beredda att ta eventuella olägenheter
            för att bidra till att få ner arbetslösheten.
          </note>
          <note n="80a1c5bf">
            Återigen menar jag att fler utbildningsplatser inom högskolan
            är en av många nödvändiga åtgärder för att vi på sikt skall kunna
            lösa de strukturella problemen på arbetsmarknaden. Kompetenshöjande
            utbildning är nämligen en investering mot arbetslöshet. Det är
            inom de kunskapsintensiva verksamheterna som jobben i stor utsträckning
            kommer att finnas.
          </note>
          <note n="e42045af">
            För min personliga del tycker jag att det finns starka skäl för
            att i ännu högre grad överföra medel från Arbetsmarknadsdepartementet
            till Utbildningsdepartementet.
          </note>
          <note n="21d1912a">
            Den utbildningssatsning som nu kommer att göras med arbetsmarknadspolitiska
            medel, de s.k. NT-
          </note>
          <note n="f94537dd">
            platserna, är mycket intressant och kan ge betydelsefulla erfarenheter
            och kunskaper. Man har inte tidigare i någon högre grad prövat
            att använda sig av högskolan som arbetsmarknadspolitiskt instrument,
            och jag tycker att det är värt att pröva.
          </note>
          <note n="15f616b0">
            Det är därför oerhört viktigt att vi också noggrant följer upp
            vad som kommer att hända redan nu i höst, dvs. efter första antagningstillfället,
            för att vi skall kunna få en så fullständig bild som möjligt.
            Jag tänker då på studenternas ålder, kön, utbildningsbakgrund,
            arbetslivserfarenhet och om de är tjänstlediga för att studera
            eller om de tidigare varit arbetslösa. En sådan utvärdering kommer
            också att göras, enligt vårt motionsförslag.
          </note>
          <note n="3884c727">
            Vi har också föreslagit och utbildningsutskottet har tillstyrkt
            att antagningarna skall spridas ut på tre olika tillfällen. Vi
            tror att det är bra, därför att det blir litet lugnare. Framför
            allt hinner man med behörighetskompletteringar, och det är viktigt,
            inte minst för kvinnorna.
          </note>
          <note n="e1d11fb7">
            Majoriteten i utskottet har också ställt sig bakom förslaget
            om positiv särbehandling av kvinnor i urvalet vid antagningen
            till utbildningsplatserna i teknik och naturvetenskap. Det är
            också bra. Det ligger väl i linje med det jämställdhetsarbete
            som pågår inom högskolan.
          </note>
          <note n="7a0f69ab">
            I ett sammanhang har vi gjort en annan bedömning än majoriteten
            i utskottet, och det gäller det framtida behovet av lärare. Man
            får nu möjlighet att söka grundskolelärarutbildning med hjälp
            av det s.k. NT-
          </note>
          <note n="799a99e9">
            svux. Men vi tycker att man borde utsträcka de platserna till
            att också gälla lärare på gymnasieskolan. Vi tror att det fram
            mot 2000-talet kommer att vara en brist även på gymnasielärare.
            Det är stora pensionsavgångar och ett ökat antal gymnasieelever.
          </note>
          <note n="6673d6ec">
            Vi har alltså en mängd olika reservationer om högre utbildning,
            och de rör främst ett ökat antal fasta utbildningsplatser. Jag
            står givetvis bakom våra reservationer, både dem som vi är ensamma
            om och dem som vi har tillsammans med andra partier, men jag yrkar
            inte bifall till dem.
          </note>
          <note n="be50f36c">
            Jag skulle också i samband med detta vilja kommentera litet av
            det som Margitta Edgren sade om den avgiftsfria högskolan. Det
            är klart att jag är medveten om att den i princip är avgiftsfri,
            men så är det med många saker, särskilt nu, när vi har hamnat
            i ett kärvt ekonomiskt läge. Margitta Edgren beklagade de nedskärningar
            som vi tvingas göra inom grundutbildningen, och det gör jag också.
            Men det kan då lätt smyga sig in olika typer av avgifter, som
            försvårar för studenterna. Jag tror givetvis inte att det här
            är den enda lösningen på det stora problemet med den sociala snedrekryteringen,
            men jag tror att man alltid måste vara uppmärksam på sådana här
            saker. Vi vet att det finns ett faktiskt samband mellan social
            snedrekrytering och avgifter och mellan social snedrekrytering
            och studiestödets utformning.
          </note>
          <note n="435fa46c">
            Låt oss därför tillsammans bevaka de här frågorna, så att vi
            äntligen kan få en ändring till stånd inom högskolorna.
          </note>
          <note n="c8141188">
            Jag skulle också vilja säga litet om forskningen.
          </note>
          <note n="0fe920e4">
            Det är viktigt att Sverige ligger på frontlinjen då det gäller
            teknisk utveckling och forskning, och då menar vi också grundforskningen.
          </note>
          <note n="edd1cf15">
            Vi vill som en del av vår forskningspolitik, liksom på andra
            områden, betona också jämställdhetsperspektivet. Det är viktigt
            att kvinnornas andel av forskarna i samhället kommer i nivå med
            männens. Det medför faktiskt en kvalitativ förstärkning, eftersom
            kvinnor ofta formulerar andra frågor och väljer andra forskningsmetoder
            än sina manliga kolleger. Av särskild vikt är att kvinnoforskningen
            framgent försäkras tillräckliga resurser.
          </note>
          <note n="23ba5b73">
            Jag tycker att de forskningsstiftelser som inrättades under den
            förra regeringen, med kapital från löntagarfonderna motsvarande
            nästan 20 miljarder kronor, har inneburit en hel del negativt.
            Vi i den här församlingen har nämligen inte längre inflytande
            över en mycket stor och viktig del av forskningsresurserna.
          </note>
          <note n="9630019c">
            Jag ser det här som ett demokratiskt problem. Därför stöder vi
            regeringens försök att under mandatperioden återerövra det demokratiska
            inflytandet över dessa forskningssatsningar så att stiftelserna
            blir öppna för insyn både från stat och från allmänhet.
          </note>
          <note n="c9d5ceba">
            Vi vet att arbetet med att få en förändring till stånd delvis
            har mött mycket hårt motstånd från stiftelsernas sida. Jag vill
            inte säga att det gäller alla fall, men det förekommer. Nu har
            utbildningsministern uttalat en viss optimism om att frågan skall
            kunna lösas under sommaren så att ett konstruktivt samarbete mellan
            forskningsråd och stiftelser kan inledas.
          </note>
          <note n="e8794a05">
            Jag kan inte avgöra hur pass realistiskt det kan vara, men en
            sak vet vi: Stiftelserna har i dagsläget en klar inriktning mot
            tillämpad forskning. Om man från samhällets sida inte lyckas styra
            över stiftelseanslagen även till andra områden riskerar vi att
            balansen mellan den fria grundforskningen och den tillämpade forskningen
            rubbas. Det gäller i synnerhet nu när regeringen kraftigt vill
            skära ned anslagen till fakulteterna och forskningsråden.
          </note>
          <note n="5f0bd94e">
            Även EU:s ramprogram gynnar till övervägande del den tillämpade
            forskningen, vilket ytterligare förstärker obalansen. Nu har regeringen
            tillsatt en utredning med uppdrag att se över det svenska systemet
            för resurstilldelning till forskning. Utredaren har bl.a. i uppdrag
            att "belysa eventuella balansförskjutningar mellan inomvetenskapligt
            motiverad och målinriktad forskning, liksom orsakerna härtill".
          </note>
          <note n="f5eb30a8">
            Vi menar dock att det är fel att skära ned fakultetsanslagen
            och anslagen till forskningsråden innan utredningen slutfört sitt
            uppdrag och innan diskussionerna med forskningsstiftelserna lett
            till några konkreta resultat. Forskningen i sin helhet är en viktig
            strategisk resurs, och den utgör förutsättningen för såväl samhällsutvecklingen
            i stort som den industriella förnyelsen och tillväxten. Tillräcklig
            omfattning och hög kvalitet inom grundforskningen är en förutsättning
            för utvecklingen av den tillämpade forskningen och också för forskarutbildningens
            standard.
          </note>
          <note n="9238742d">
            Därför vill jag yrka bifall till Vänsterpartiets reservation
            nr 54, där vi säger att vi vill ge ytterligare
          </note>
          <note n="12da0718">
            88 miljoner kronor till forskningsråden. Under förutsättning
            att den bifalles yrkar jag också bifall till reservation nr 56.
          </note>
          <note n="058d3fb9">
            Jag yrkar också bifall till Vänsterpartiets och Moderaternas
            reservation nr 33 om 157 miljoner kronor för att täcka regeringens
            föreslagna besparingar på fakultetsanslagen. Om den bifalles yrkar
            jag även bifall till reservation nr 35.
          </note>
          <note n="07dfb702">
            Givetvis ställer jag mig också bakom den gemensamma reservationen
            från Vänsterpartiet och Miljöpartiet om en utredning av sektorsforskningen
            i syfte att föra över medel till forskningsråden.
          </note>
          <note n="e5d8bc60">
            Jag skulle också något litet vilja kommentera forskarutbildningen.
            Jag sade förut att den naturligtvis också är av central betydelse.
            Om vi skall lyckas att kraftigt bygga ut den högre utbildningen
            måste vi också se till att vi får många fler forskarutbildade.
            De behövs i industrin, men de behövs också inom universitetet
            - både som lärare och som forskare. Därför tycker vi att vi också
            här varit konsekventa när vi velat inrätta ytterligare 300 doktorandtjänster
            utöver vad regeringen redan har föreslagit.
          </note>
          <note n="ffacd9d7">
            Däremot funderade vi väldigt mycket på det här med utbildningsbidraget.
            Det känns inte bra, men vi har trots det ställt oss bakom det.
            Vi vet att det är att sänka ambitionerna. Vi vet att doktoranderna
            faktiskt är förtjänta av bättre villkor - ökad social trygghet
            under studietiden är oerhört viktigt för dem. Men i vårt nuvarande
            ekonomiska läge tror jag ändå att utbildningsbidraget kan vara
            nödvändigt under en övergångsperiod. Det kan ge fler möjlighet
            att välja forskarstudier i stället för arbetslöshet, och det tycker
            vi alltid måste anses som värdefullt. Vi vill också ge de studerande
            möjligheter att överklaga beslut om doktorandtjänster. Detta har
            vi motionerat om, och vi har också reserverat oss på den punkten,
            men jag tänker inte yrka bifall till den reservationen heller.
            Vi vill också införa möjligheter att överklaga beslut om utbildningsbidrag
            och institutionstjänster.
          </note>
          <note n="fba78f0b">
            Jag skulle till sist också vilja kommentera det som gäller AT-året
            för tandläkare. Vi har motionerat om den situation som landets
            tandläkarstuderande befinner sig i. Även detta är faktiskt, tycker
            jag, en principiellt viktig fråga. Nu har alla partier utom Socialdemokraterna
            enats om ett särskilt yttrande på den punkten.
          </note>
          <note n="b55a95be">
            Jag tycker att det är olyckligt att studenter inte kan lita på
            att de premisser som de går in i studierna på håller under hela
            studietiden. De studenter som nu gör sin nionde termin hade väntat
            sig att de nu skulle gå ut på ett AT-tjänstgöringsår, men de får
            nu en tionde termin som ett påhäng. Det betyder att de hamnar
            i en ganska olycklig situation. Dels får de inte den utbildning
            som de hade förväntat, dels får de ytterligare en termins kostnader
            för studielån, vilket de inte heller hade väntat sig, dels förlorar
            de ett års arbetsinkomst, som de hade förväntat under AT-tjänstgöringen.
            De är nu inte heller berättigade till a-kassa när de eventuellt
            går ut i arbetslöshet - det är ganska många tandläkare som gör
            det nu. De får också mindre klinisk träning.
          </note>
          <note n="9bb476d4">
            Däremot får de ytterligare en termins teoretiska studier, och
            innehållet i dem vet vi faktiskt väldigt litet om.
          </note>
          <note n="48bc9670">
            Jag hyser vissa tvivel när det gäller kvaliteten på utbildningen
            under den terminen.
          </note>
          <note n="80946396">
            Anf. 7 ANDREAS CARLGREN (c) replik
          </note>
          <note n="97fe7306">
            Fru talman! Det är bara en sak jag vill kommentera, och det gäller
            det som Britt-Marie Danestig-
          </note>
          <note n="830ac3a1">
            Olofsson sade om forskningsstiftelserna. De inrättades ju för
            att skapa mångfald inom forskningen. Jag delar Britt-Marie Danestig-Olofssons
            uppfattning att det är viktigt att åstadkomma en bättre satsning
            på grundutbildningen. Jag sade ju i mitt anförande att
          </note>
          <note n="ae153a1d">
            Socialdemokraterna och inte minst Carl Tham verkade ha fått forskningsstiftelserna
            på hjärnan.
          </note>
          <note n="1a4de997">
            Anf. 8 ANDRE VICE TALMANNEN
          </note>
          <note n="204b0f34">
            Repliken skall gälla Britt-Marie Danestig-
          </note>
          <note n="eb7c3ec3">
            Olofssons anförande.
          </note>
          <note n="1290ab17">
            Anf. 9 ANDREAS CARLGREN (c) replik
          </note>
          <note n="e2771054">
            Men när jag nu hörde det här inlägget av Britt-
          </note>
          <note n="be83ff4f">
            Marie Danestig-Olofsson fick jag i stället intrycket att det
            här är en eftergift till Vänsterpartiet. Det är då desto viktigare
            att skapa konsekvens i forskningspolitiken. Då blir det klara
            spelregler, och det är därför den samling som jag talade om behövs.
          </note>
          <note n="a6517e11">
            Anf. 10 BRITT-MARIE DANESTIG-
          </note>
          <note n="3ee4d77f">
            OLOFSSON (v) replik
          </note>
          <note n="52bb29a0">
            Fru talman! Jag kan lugna Andreas Carlgren med att det inte är
            en eftergift till Vänsterpartiet, även om det kunde vara trevligt
            med eftergifter åt det hållet också någon gång från Socialdemokraternas
            sida.
          </note>
          <note n="6c7926a0">
            Vi har hela tiden varit starkt emot det här. Många har faktiskt
            upplevt det som ganska kränkande att det är just löntagarfondernas
            pengar som har använts till detta. Om man vill ha ett demokratiskt
            inflytande och ett öppet och genomskinligt samhälle - som Andreas
          </note>
          <note n="f54419bd">
            Carlgren i många andra sammanhang säger sig vilja ha - finner
            man det närmast barockt att så mycket pengar har låsts i stiftelseform,
            vilket nästan omöjliggör en sådan insyn både från samhället och
            från allmänheten.
          </note>
          <note n="ae1e6691">
            Anf. 11 GUNNAR GOUDE (mp)
          </note>
          <note n="e6a03116">
            Fru talman! Den högre utbildningen och forskningen i Sverige
            speglar naturligtvis det svenska samhället. Utvecklingen, den
            för forskning och utbildning så livsavgörande förnyelsen, har
            skett på samma sätt där som inom andra sektorer. Grunden har varit
            den ekonomiska tillväxten, och det politiken har handlat om har
            varit fördelningsprincipen: Skall tillväxten fördelas enligt socialdemokratiskt
            eller enligt borgerligt-moderat recept? Dessa olikheter i fördelning
            ser vi i form av olikfärgade lager - röda och blå skikt -
          </note>
          <note n="1e928608">
            om vi gräver oss en bit ned i universitetens historia.
          </note>
          <note n="b76e2e79">
            Den tillämpade forskningen är ett exempel. Den byggdes ut i takt
            med samhällets frammarsch och behandlar vad den dåvarande regeringen
            fann viktigast. Byggnadsforskning, försvarsforskning, kärnkraftsforskning,
            skolforskning, arbetslivsforskning, arbetsmiljöforskning, marknadsforskning,
            medicinsk forskning, social forskning och forskning om näringsliv
            och teknik, osv. fick sina egna medelsutdelande instanser. Varje
            departement och statligt verk håller sig i dag dessutom med egna
            medel för tillämpad forskning inom sitt område.
          </note>
          <note n="f12663d6">
            Den s.k. tillämpade forskningen har alltså sedan
          </note>
          <note n="a820785b">
            50-talet vuxit steg för steg. Det är i dag svårt att göra en
            korrekt uppskattning av hur mycket pengar denna forskningen använder.
            En grov uppskattning säger att det kan handla om ungefär 40 miljarder
            kronor per år.
          </note>
          <note n="93065316">
            När tillväxten i svensk ekonomi avstannade, rent av upphörde
            och t.o.m. minskade, drabbades Sverige och naturligtvis utvecklingen
            av forskning och universitet. I backspegeln ser vi år av socialdemokratiskt
            styre, där man helt enkelt fortsatte att bygga ut den offentliga
            sektorn och de generella bidragssystemen som om det fanns en tillväxt
            att fördela.
          </note>
          <note n="9f7acbbc">
            Politiken fick ett desperat drag, vilket kanske syns tydligast
            under den senaste, moderatledda mandatperioden, när man samtidigt
            försökte skära kraftigt i de offentliga utgifterna och ge Sverige
            en rejäl nyliberal injektion mitt under brinnande lågkonjunktur.
            Svenska folket skulle starta eget och börja konkurrera.
          </note>
          <note n="9678faca">
            Universitet och högskolor fick under den förra regeringen del
            av den här medicinen. Man slapp de kraftiga nedskärningarna, och
            det var ju bra. Universiteten frigjordes från sin statliga förmyndare
            - det var också bra. De skulle bli självständiga och i fri konkurrens
            öka såväl produktion som kvalitet med hjälp av marknadskrafterna.
            Det blev mindre bra. Slarvigt och utan ordentlig förberedelse
            genomfördes en snabbreform i nyliberalismens anda.
          </note>
          <note n="31731f1e">
            Man borde ha förberett denna decentralisering och konkurrensutsättning
            av universitet och högskolor bättre, så att de hade fått rimligare
            förutsättningar att agera enligt de nya spelreglerna. I ivern
            att släppa fåglarna fria ställde man ut burarna men glömde att
            öppna dörrarna.
          </note>
          <note n="b3ee52e7">
            Hur är det då med våra universitet och högskolor där ute på den
            fria marknaden? Vilka förändringar behövs för att de skall kunna
            klara sig i framtiden?
          </note>
          <note n="e9ee4063">
            Ett universitet leds av en styrelse och ett rektorsämbete, som
            av tradition är mycket försiktiga när det gäller att ingripa och
            styra. Ledningsfunktionen är svag.
          </note>
          <note n="b904f4eb">
            Ett universitet är uppdelat i fakulteter, som i sin tur rymmer
            en mängd små institutioner. Dessa olika delar är mer eller mindre
            självstyrande, men de saknar bra instrument för egengranskning
            och självsanering.
          </note>
          <note n="e726cad4">
            Så sitter t.ex. den som på institutionen ansvarar för forskningen
            ofta också i både fakultetsstyrelsen och det forskningsråd som
            anslår medel för forskning och forskarutbildning till institutionen
            och institutionens forskare inklusive den ansvarige själv. Utan
            att här gå in på detaljerna kan man konstatera att vissa beslutsgångar
            och ledningsfunktioner i universitetet leder till att universiteten
            är tröga och konserverande.
          </note>
          <note n="c43341cb">
            En annan viktig bromskloss i det svenska universitetsväsendet
            är tjänstestrukturen. Tjänsterna - adjunktstjänster, lektorat
            och professurer - är i regel livstidstjänster. När Valter Åhman
            en gång för länge sedan blev fader till den svenska trygghetslagstiftningen
            på arbetsmarknaden tänkte han sig knappast att det var på våra
            universitet som den skulle genomföras.
          </note>
          <note n="ec3f036e">
            I dag tror jag att inte ens fackförbunden som kämpat för universitetsforskarnas
            trygghet är helt nöjda med resultatet. Unga forskare, den växande
            gruppen kvinnor i forskarkarriären, forskare från andra länder
            m.fl. kan inte komma in i universitetskarriären och får inga tjänster
            på grund av orörligheten och stelheten i tjänstestrukturen. De
            har alla mött skylten som i över
          </note>
          <note n="17605e45">
            20 år har hängt ovanför ingången till de svenska universiteten.
            På skylten står "fullsatt" eller möjligen
          </note>
          <note n="d01e2b9a">
            "upptaget".
          </note>
          <note n="9ce82fb7">
            Fakulteterna har naturligtvis fördelar, men de är otidsenliga
            i sin nuvarande form. De är ett slags vattentäta skott i organisationen.
            De lägger hinder i vägen för många utbildningsvägar, dvs. för
            studenternas möjligheter att välja ämneskombinationer. De utgör
            också ett hinder för tvärvetenskaplig forskarutbildning och forskning,
            t.ex. när det gäller regler för medelstilldelning till doktorandtjänster,
            sättet att räkna tjänstgöringstimmar och finansieringsformer för
            fakultetsöverskridande utbildningar och forskningsprojekt.
          </note>
          <note n="c46ad4d5">
            Grundutbildningen vid svenska universitet är i stora stycken
            bra. Stagnationen i lärarkåren på grund av tjänstestrukturen har
            naturligtvis lett till att kvaliteten varierar onödigt mycket.
            En del yrkesutbildningar har förlagts till universitet och högskolor
            utan att konsekvenserna har utvärderats ordentligt. Men de ses
            över för närvarande, och vi får hoppas att utredningen leder till
            ökad kvalitet när det gäller de rena yrkesutbildningarna vid högskolor
            och universitet. Den sociala snedrekryteringen kvarstår som ett
            olöst problem. En annan viktig fråga som delvis berör grundutbildningen
            är kompletteringsutbildningar för invandrare med yrkesutbildning
            och yrkeserfarenhet från sina tidigare hemländer. Här måste universitet
            och högskolor kunna erbjuda individuellt anpassade kompletteringsutbildningar.
          </note>
          <note n="22c28759">
            Forskarutbildningen håller sett i ett genomsnitt god standard,
            men den är alltför traditionell och stel för att svara mot förväntningarna
            på framsteg inom svensk forskning. Antalet doktorandtjänster är
            för litet, och de yngre forskarna har ingen möjlighet att få egna
            medel för den vetenskapliga verksamheten. De är hänvisade till
            att utnyttja handledarnas projektanslag, vilket innebär att de
            som går i befintliga spår också är de som kommer vidare i karriären.
            Hindren för kvinnor i forskarkarriären är tydliga, men de återkommer
            vi till senare här i kammaren.
          </note>
          <note n="ce742b5e">
            Universiteten svarar för utbildning av forskare.
          </note>
          <note n="ea9908a0">
            Den sker som regel inom grundforskningen med stöd av fakultetsanslag
            till universiteten och anslag från forskningsråden. Alla de forskare
            som är verksamma inom den tillämpade forskningen inom samhällets
            olika sektorer inklusive forskningen inom industri och näringsliv,
            har sin utbildning inom universitetet. Forskarutbildningen och
            grundforskningen är den tillämpade forskningens bas. Kvaliteten
            inom denna är ett villkor för att Sverige skall stå sig i den
            internationella konkurrensen. Det är därför olyckligt att grundforskningen
            och forskarutbildningen har halkat efter jämfört med den tillämpade
            forskningen. Obalansen måste rättas till. Jag nämnde tidigare
            att ca 40 miljarder användes inom tillämpad forskning medan forskningsrådens
            samlade resurser ligger kring 2 miljarder.
          </note>
          <note n="6980b755">
            Fru talman! Högre utbildning och forskning i
          </note>
          <note n="74516580">
            Sverige har allvarliga brister. Vad gör då regeringen?
          </note>
          <note n="8ee5bb23">
            Budgetpropositionen innehåller inte mycket av konstruktiva förslag.
            Man skär litet i fakultetsanslagen, och man går ett stort steg
            bakåt när det gäller doktorandtjänster. Man tar bort CSN-kortet.
            Man skär kraftigt på vissa håll, t.ex. på SLU och Skogs- och jordbruksforskningsrådet.
            Och så plussar man på litet grand på några få ställen.
          </note>
          <note n="43a1d358">
            Den borgerliga regeringens frigörande av universiteten liknades
            i inledningen vid ett försök att släppa fåglarna fria - ett försök
            som misslyckades för att man ställde ut burarna men glömde att
            öppna dörrarna. Att socialdemokraterna nu går omkring och ändrar
            på matransonen för de instängda fåglarna gör inte saken bättre.
          </note>
          <note n="7729571a">
            Miljöpartiets utbildningsprogram arbetar på ett annat sätt. Vi
            föreslår att tjänstestrukturen ändras så att universitetens livstidstjänster
            ersätts av en rad tjänster på olika nivåer med tidsbegränsade
            förordnanden. Därmed ökar rörligheten mellan olika universitet,
            mellan universitet och näringsliv och mellan svenska och utländska
            universitet. Vi anslår i budgeten 187 miljoner så att doktorandtjänsterna
            kan byggas ut med ungefär 300 platser.
          </note>
          <note n="1e58d7a4">
            Vi vill behålla CSN-kortet bl.a. med motivering att studenterna
            skall kunna resa inte bara hem, utan också mellan olika universitet.
          </note>
          <note n="ec774035">
            Vi har ett program för ökad jämställdhet vid universiteten. Vi
            vill att Högskoleverket i samarbete med universitet och högskolor
            och de fackliga organisationerna skall ta fram organisationsförslag
            som eliminerar nackdelarna med fakultetsgränser och cirkulära
            beslutsgångar och hjälper universitet och högskolor att få fram
            effektiva ledningsfunktioner.
          </note>
          <note n="c0222694">
            Högskoleverket förutsätts i det sammanhanget också ge regering
            och riksdag information om vilka förändringar i lagar och regelverk
            som är nödvändiga.
          </note>
          <note n="da875304">
            Högskoleverket bör också få i uppdrag att se över sakkunnigeförfarandet
            vid forskningsrådens anslagsbedömningar så att t.ex. oberoende
            internationella sakkunniga anlitas i större utsträckning och att
            man får en samordning mellan universitetens planering och forskningsrådens
            anslag.
          </note>
          <note n="c71d9aa9">
            Vi föreslår att obalansen mellan tillämpad forskning och grundforskning
            åtgärdas genom ett särskilt grundforskningsavdrag som skall införas
            på alla medel som används för tillämpad forskning. Dessa medel
            skall föras över direkt till grundforskningen. Avdragets storlek
            kan vara t.ex. 5 % - det är vårt förslag.
          </note>
          <note n="9f5d3d89">
            Det skulle innebära i praktiken att den tillämpade forskningen
            får ett blygsamt rationaliseringskrav, vilket som regel borde
            vara lätt att uppfylla utan avkall på vare sig kvalitet eller
            forskningsvolym. Men det innebär också att grundforskningen skulle
            få ca
          </note>
          <note n="1271579a">
            2 miljarder i förstärkning, alltså lika mycket som forskningsråden
            i dag har totalt. Dessa fördelas på fakultetsanslag till universitet
            och i vissa fall högskolor samt till de sex forskningsråden.
          </note>
          <note n="1a098b58">
            En viss del av denna mycket stora förstärkning skall öronmärkas
            för finansiering av yngre forskares vetenskapliga verksamhet.
            Fakultetsanslagen skall vara villkorade med åtgärder för att öka
            kvaliteten i forskarutbildningen varvid särskilt beaktas speciella
            åtgärder för att åstadkomma likvärdiga betingelser i forskningskarriären
            för kvinnor och män.
          </note>
          <note n="8f89eb3b">
            En särskild utredning skall tillsättas med uppgift att granska
            rationaliseringsåtgärderna inom den tilllämpade forskningen, med
            speciell uppgift att bevaka att forskning inom särskilt angelägna
            forskningsområden ej försvagas.
          </note>
          <note n="01e36393">
            Vi vill också villkora en del av användningen av de stora resursförstärkningarna
            med en tydlig anpassning till behovet av forskning inom speciellt
            viktiga forskningsområden t.ex. miljöområdet.
          </note>
          <note n="8e063689">
            Fru talman! Ytterligare en fördel med Miljöpartiets förslag är
            att det inte kostar staten något att genomföra det. Det belastar
            inte budgeten med en enda krona. Kanske är det så att det öppnar
            åtminstone en del av burarna så att fåglarna kan flyga fritt.
          </note>
          <note n="15bc7ab9">
            Jag yrkar bifall till reservationerna 50, 58 och 59, men står
            självfallet bakom de många reservationer som vi har när det gäller
            högskola, högre utbildning och forskning.
          </note>
          <note n="697ed5fa">
            Anf. 12 ULLA-BRITT HAGSTRÖM (kds)
          </note>
          <note n="35f7a94e">
            Fru talman! Att Kristdemokraterna har ett stort intresse för
            utbildningsfrågor visar partimotion, kommittémotion och enskilda
            motioner under allmänna motionstiden från 40 % av Kristdemokraternas
            ledamöter. Med utbildning och forskning kan vi låta tusen blommor
            blomma. Utbildningen blir allt viktigare som ett led i att få
            ned arbetslösheten och få en ökad tillväxt. Utbildning ger högt
            självförtroende och ökar kreativiteten hos den enskilda människan.
            Redan vid inlärningstillfället blir man försatt i en forskningssituation
            genom nyfikenheten att få veta mera.
          </note>
          <note n="2aa47caa">
            Kristdemokraterna anser att det är förödande att inte Socialdemokraterna
            för en mera långsiktig politik. Jag efterlyser en satsning där
            vi gemensamt tar fasta på Sverige, kunskapens förlovade land.
            Vi skall alla tillsammans hålla den kunskapsfanan högt.
          </note>
          <note n="d50b08be">
            Jag vill citera universitetskansler Stig Hagström:
          </note>
          <note n="a5e32ee6">
            "Att Sverige står inför stora problem behöver inte påpekas. Dessa
            kommer att ägnas stor uppmärksamhet och föranleda politiska åtgärder.
            Vi menar att det är av stor vikt att satsningar på den högre utbildningen
            och forskningen karaktäriseras av långsiktigt tålamod.
          </note>
          <note n="0b532060">
            Den politiska uppslutningen att satsa på kunskap och kompetens
            är därför välkommen och ett steg i rätt riktning, men ett alltför
            kort politiskt perspektiv kan leda till besvikelse och att fortsatta
            nödvändiga satsningar på kunskap och kompetens uteblir.
          </note>
          <note n="14d58d24">
            Många brottas i dag med frågan: Vågar vi ta steget? Jag skulle
            snarare vilja avsluta frågan: Hur skulle vi våga att inte våga?"
          </note>
          <note n="f315564c">
            Där slutar citatet av universitetskansler Stig
          </note>
          <note n="53042cf9">
            Hagström.
          </note>
          <note n="6bad04d1">
            Högskoleverkets grundläggande värderingar är självreglering och
            lärande, professionell kultur, jämställdhet, internationell perspektiv,
            tydligt ledarskap, studenten i centrum samt samverkan med intressenterna.
            Detta kunde lika väl stått som deviser i ett kristdemokratiskt
            program för högre utbildning.
          </note>
          <note n="9560a763">
            Kristdemokraternas högskolepolitiska program uttrycker:
          </note>
          <note n="5fc8fe3e">
            "Kunskapssynen är grundläggande för all utbildnings inriktning.
            Kunskap är något vidare än resultatet av faktamottagning. Den
            innefattar också känslor, attityder och den inre intuitiva uppfattningen.
            Kunskapsbegreppet bör kopplas mer till begreppet insikt än åsikt,
            mer till vishet och omdöme att hantera sin kunskap än till att
            blott och bart öka sina faktakunskaper.
          </note>
          <note n="d2cf21fe">
            Varje samhälle behöver dessutom en bärande etisk struktur. Kunskaps-
            och informationssamhället ställer höga krav på människors etiska
            medvetenhet och en förmåga att bearbeta och ta ställning i etiska
            frågor utifrån en helhetssyn."
          </note>
          <note n="8b442725">
            Fru talman! Utredningen om en samvetsklausul i högskoleutbildningen
            menade att studenter bör hos
          </note>
          <note n="c96110e7">
            Överklagandenämnden för högskolan ges rätt att överklaga beslut
            om deltagande i obligatoriska utbildningsmoment. Detta ser Kristdemokraterna
            som en viktig fråga för elevernas rättssäkerhet.
          </note>
          <note n="c59e99be">
            Fru talman! Då forskningen på alla områden är viktig för utveckling
            och kvalitet, så behövs flera knutpunkter för forskning i universitets-
            och högskolenätet.
          </note>
          <note n="15ab138b">
            Inför nästa budgetperiod bör regeringen komma med en plan som
            tar sikte på att ge några högskolor fasta forskningsresurser.
          </note>
          <note n="3d6ffe4b">
            De små och medelstora högskolorna är viktiga för kunskapsspridningen.
            De är ett stort stöd för det lokala och regionala näringslivet.
            Det är med viss stolthet i rösten man i en medelstor kommun talar
            om sin högskola. Dessa högskolor måste utvecklas kvalitativt och
            kvantitativt.
          </note>
          <note n="e6d3fff1">
            Jag är personligen stolt över växtkraften hos högskolan i Skövde,
            vårdhögskolan i Skövde och Lantbruksuniversitetet i Skara. Men
            jag skall inte stanna vid det. Alla vi kristdemokrater är naturligtvis
            stolta över våra högskolor och universitet. Givetvis värnar vi
            alla om högskoleutbildningen i våra län. Utbildningsnivån i ett
            geografiskt område får allt större betydelse för kompetensutvecklingen
            och möjligheten att hävda sig inom landet och internationellt.
          </note>
          <note n="955e0a9f">
            Informationstekniken är den mest dramatiska händelsen efter Gutenberg.
            Den ökar kommunikationen inte bara tekniskt. Den binder också
            oss människor samman oavsett var vi bor i världen. Det gäller
            att kunna styra den information som man vill ta till sig.
          </note>
          <note n="383c7dc1">
            Med IT förbättras lärarrollen på alla nivåer. Det är därför oerhört
            viktigt att lärarutbildningarna innehåller träning i informationsteknik.
          </note>
          <note n="08ef14f9">
            Skolverket måste se till att resurser avsätts för lärarutbildning,
            se till att satsning på undervisningsmaterial genomförs och samla
            in internationella erfarenheter.
          </note>
          <note n="373406ab">
            Staten kan tillsammans med kommuner och landsting se till att
            alla får del av tekniken. Inte minst på högskole- och universitetsnivå
            ger den möjlighet till ett kunskapsutbud som inte en enskild lärare
            kan greppa.
          </note>
          <note n="d681dc06">
            Behovet av tekniskt och naturvetenskapligt utbildade diskuteras
            mycket och gärna. Att behovet finns är riktigt. Det är också här
            vi har en stor chans att visa vår kompetens i Europasamarbetet.
            Det är dock inte bra med kraftiga tillfälliga utbildningssatsningar.
          </note>
          <note n="c11563c5">
            Kristdemokraterna anser att en permanent utbyggnad skall ersätta
            den tillfälliga satsningen. Det är bättre att
          </note>
          <note n="cb3a9815">
            3 000 nybörjarplatser inom naturvetenskap och teknik inrättas
            från höstterminen 1995. Det blir bättre kvalitet på lärarresursen
            med en permanent utbyggnad. Det ställer inte till kaos för kommunerna
            med studentbostäder osv. Resursutnyttjandet blir bättre.
          </note>
          <note n="90873bd5">
            Vi kristdemokrater vill slå vakt om kulturbärarna i samhället.
            Därför måste humanioras villkor stärkas.
          </note>
          <note n="2e2befdb">
            Också här bör 3 000 platser inrättas för permanent utbyggnad.
          </note>
          <note n="4a668edf">
            Fru talman! Forskning föds inte ur ett vakuum.
          </note>
          <note n="ffc57cb3">
            Forskningen ingår i en process för att driva utvecklingen framåt.
            Forskningen startar inte vid en nollpunkt, och kunskapsutvecklingen
            har inget slut. Utbildning och forskning tillhör Sveriges intellektuella
            infrastruktur. Kristdemokraterna vill utveckla denna infrastruktur.
            Därför måste det finnas ett system med successivt förbättrade
            villkor också för doktorander.
          </note>
          <note n="75949ec9">
            Kristdemokraterna ställer inte upp på en återgång till utbildningsbidrag.
            Utbildningsbidragen har stora nackdelar. De utgör t.ex. under
            hela den fyraåriga studietiden samma låga ekonomiska ersättning,
            ger inte skydd vid sjukdom och utgör ingen tjänst med den studiesociala
            trygghet som det innebär. Det är bättre att i en trappa börja
            första året exempelvis med utbildningsbidrag. Detta år kan kanske
            kombineras med förvärvsarbete. Man kan kanske också spara i förväg
            för ett år, försöka leva billigare osv. Det är viktigt att vi
            får en ökad genomströmning av forskarstuderande och flera disputationer.
          </note>
          <note n="977482b6">
            Beträffande min egen motion om möjligheter till forskning för
            lärare är jag tacksam för att regeringen aviserar att göra en
            översyn över lärarutbildningen och där ta upp frågor om yrkesverksamma
            lärares möjlighet att arbeta med forskning. Det är viktigt, som
            utskottet också säger, att använda lärarnas erfarenheter och att
            ge fler möjligheter till forskarutbildning.
          </note>
          <note n="e282836b">
            Jag som själv är lärare har mött ett antal kolleger som på bekostnad
            av egen fritid och ekonomi valt att utbilda sig för forskning.
            Men flera har hoppat av på vägen. Den tunga studietiden, ofta
            vid sidan av heltidsarbete som lärare, och ekonomiska förluster
            genom dryga resekostnader och kostnader för litteratur gör att
            flera inte orkar fortsätta.
          </note>
          <note n="c7d4d70a">
            Det är tragiskt att forskare och skolans personal inte möts.
            Lärarna använder ju vetenskapligt utforskat material i sin undervisning.
            Men mycket av den allmänna forskning som sker är svårtillgänglig.
            Den borde systematiseras genom forskningsöversikter.
          </note>
          <note n="ebfd9adc">
            Ett bifall till regeringens begäran om att få inrätta professurer
            vid universitet och högskolor tycker vi kristdemokrater skulle
            vara en onödig centralisering och styrning från regeringens sida.
            Detta klarar universitet och högskolor själva. Därför ställer
            vi inte upp på detta.
          </note>
          <note n="8040b2b1">
            Fru talman! Det finns mycket av olika områden som skulle behöva
            analyseras var för sig. Ett exempel är orättvisan när det gäller
            tandläkare utan AT-
          </note>
          <note n="81729441">
            tjänstgöring som utexamineras samtidigt med dem som har AT-tjänstgöring.
            Det är fel när förutsättningarna ändras under pågående utbildning.
          </note>
          <note n="af77744f">
            Vi vill också påpeka att invandrare med akademisk utbildning
            eller annan yrkesutbildning snarast efter ankomsten till Sverige
            måste få sin utbildning jämförd med motsvarande svensk och få
            kompletterande utbildning.
          </note>
          <note n="2e3d596b">
            Kvalitetspremien enligt riksdagens tidigare beslut bör stå kvar.
            Vi vill ha ett långsiktigt arbete med utvecklingens kvalitet.
            Vi tycker också att det är angeläget med sommaruniversitetet för
            högskolan och universiteten. Vi har även ställt upp med ytterligare
            anslag till Waldorfdelen i Kungälv.
          </note>
          <note n="ff197e06">
            Fru talman! Jag yrkar bifall till reservationerna 2 i
          </note>
          <note n="5f3ccd28">
            UbU13 samt 15 och 20 i UbU15. Naturligtvis står jag bakom våra
            övriga reservationer.
          </note>
          <note n="711e0153">
            Anf. 13 MARGITTA EDGREN (fp) replik
          </note>
          <note n="272624b5">
            Fru talman! När Ulla-Britt Hagström läser högt ur partimotionen
            i syfte att väcka intresse kan jag inte låta bli att begära ordet.
            Det gäller bl.a. samvetsklausulen. Men utredningen var ett svidande
            nederlag för kds. Den kom ju fram till att det inte finns behov
            av en samvetsklausul i vårdutbildningarna. Det här är inget problem.
            Att nu försöka plocka poäng på skrivningar i utredningen tycker
            jag faktiskt är övermaga.
          </note>
          <note n="1ae4fade">
            Utskottets grundläggande uppfattning vid behandlingen av frågan
            var att varje patient som söker hälsooch sjukvård alltid skall
            vara säker på att få den vård och den behandling som situationen
            kräver. Patienten skall vara garanterad att bli behandlad av personal
            som är utbildad och kompetent för uppgiften.
          </note>
          <note n="4de9c921">
            Denna princip ställer naturligtvis höga krav på patientorienterade
            utbildningar. För att vårdpersonal skall erhålla och ha den kompetens
            som samhället fordrar får det i princip inte finnas utrymme för
            en student att vägra genomgå obligatoriska kursmoment.
          </note>
          <note n="4cbe8d1b">
            Anf. 14 ULLA-BRITT HAGSTRÖM (kds)
          </note>
          <note n="3cc68f5a">
            replik
          </note>
          <note n="df09e43d">
            Fru talman! Jag läste inte högt ur en partimotion, utan jag läste
            högt ur en reservation som jag sedan yrkat bifall till. När man
            yrkar bifall till en reservation anser jag att man något måste
            klargöra för kammaren vad det är man yrkar bifall till.
          </note>
          <note n="026b799d">
            Vi kristdemokrater anser att nämnda behov finns.
          </note>
          <note n="cce685da">
            För studenternas rättssäkerhet vill vi därför ha en samvetsklausul.
          </note>
          <note n="46d2157c">
            Anf. 15 MARGITTA EDGREN (fp) replik
          </note>
          <note n="64e06036">
            Fru talman! Under mycket lång tid fördes en diskussion om detta.
            Ibland var den infekterad. Det kan jag väl inte frångå. Men jag
            bidrar väl till det, eftersom jag reagerar så starkt här.
          </note>
          <note n="682da17f">
            Jag ber om ursäkt om jag påstod att Ulla-Britt
          </note>
          <note n="181a03a7">
            Hagström läste högt ur partimotionen. Ni är i varje fall ensamma
            om att anse att nämnda behov finns. Att detta är ett problem tycker
            jag att ni skall framställa på ett tydligt sätt.
          </note>
          <note n="17bc4561">
            Anf. 16 ULLA-BRITT HAGSTRÖM (kds)
          </note>
          <note n="3cc68f5a">
            replik
          </note>
          <note n="590cd3c8">
            Fru talman! Om vi kristdemokrater är ensamma om att anse att
            problemet finns och om att se till att problemet löses är det
            väl ändå tur att vi finns representerade här i Sveriges riksdag.
            Därmed finns det någon som står upp för det här behovet och som
            vill bevaka att samvetsklausulen finns kvar.
          </note>
          <note n="d5a23e67">
            Anf. 17 BERIT LÖFSTEDT (s)
          </note>
          <note n="c1fcc771">
            Fru talman! Många problem måste lösas, nya tankar tänkas och
            idéer prövas på ett nytt sätt. För denna mänskliga aktivitet är
            den svenska högskolan, med grundutbildning och forskning, vårt
            främsta forum.
          </note>
          <note n="740ee48b">
            Högskolorna består såväl av gamla ärevördiga institutioner som
            Uppsala universitet som av nya, fortfarande rätt små, enheter
            - kanske lika ärevördiga, men nya och unga - som Karlskrona/Ronneby.
            Dynamik och nytänkande finns inom små och stora enheter med deras
            traditioner och arbetsmetoder. De här arbetsmetoderna och traditionerna
            kan skilja sig från varandra. Men det är mångfalden som är viktig,
            och den bör främjas.
          </note>
          <note n="fd1a2906">
            Högskolans centrala roll är - det är vi naturligtvis överens
            om - oomtvistad. Vi socialdemokrater anser att det är mycket viktigt
            att markera att högskolan i sin verksamhet skall främja det demokratiska
            samhällets grundläggande värderingar. Högskolan skall befordra
            jämställdhet och rättvisa levnadsvillkor för människor i vårt
            land och i alla delar av världen. Den skall också erbjuda kvalificerad
            utbildning för ett rikt, varierat och dynamiskt arbetsliv liksom
            utföra forsknings- och utvecklingsarbete så att samhället och
            vårt näringsliv kan förnyas.
          </note>
          <note n="477adf3b">
            Efter den här lilla upptakten vill jag poängtera att det, trots
            betänkandets omfattning, handlar om ett mellanår i högskolans
            planeringscykel. En rad motioner har avstyrkts just av det skälet.
            Det är också skälet till att jag vill yrka avslag på en rad reservationer
            som särskilt tar sikte på olika former av planer för långsiktig
            planering. Nästa år har vi att vänta mera grundläggande förslag
            från regeringen beträffande både grundutbildning och forskning.
            Debatten om de mera genomgripande verksamhetsförändringarna får
            anstå till dess. Det finns många motioner med goda idéer, men
            goda idéer kräver analys.
          </note>
          <note n="882a62ad">
            Jag vill också gärna säga att jag helt kommer att hålla mig till
            betänkande 15. Bengt Silfverstrand kommer senare med kommentarer
            kring betänkandena 12 och 13 samt kring några delar i betänkande
            15
          </note>
          <note n="3c89288a">
            som främst handlar om forskningsfinansiering.
          </note>
          <note n="2a16b38e">
            Jag vill säga till mina meddebattörer att jag inte har en chans
            att kommentera alla de 61 reservationerna. Detta är inte uttryck
            för en brist på respekt för åsiktsyttringarna utan mera ett uttryck
            för respekt för kammarens tid.
          </note>
          <note n="6b7d77d4">
            Informationsteknik är, och kan i framtiden i ännu större utsträckning
            bli, ett alldeles utomordentligt redskap för att bygga upp kunskap,
            förmedla kunskap och lagra kunskap för framtida behov. IT kan
            användas för att skapa kontakt mellan människor, t.o.m. på mycket
            långa avstånd. Trots att vi tycker att utvecklingen går snabbt
            och förundras över vad som kan åstadkommas 1995, har vi inte en
            chans att föreställa oss vare sig användningsområden eller konstfärdigheten
            hos den IT som om tio år tillhör vardagen.
          </note>
          <note n="2005c8ca">
            Regeringen har naturligtvis varit uppmärksam på den dynamiska
            kraft för människor och samhälle som ligger i att IT utnyttjas
            och blir tillgänglig för både unga och gamla - för skolbarn, forskare
            och lärare.
          </note>
          <note n="56a737f6">
            Regeringen har således tillsatt en kommission för att främja
            bredden i det här. Dessutom har ett ungdomens
          </note>
          <note n="b16f29cf">
            IT-råd inrättats. Trots de ambitioner regeringen har redovisat
            i budgetpropositionen finns det några reservationer på det här
            området. I ingen av dessa går man egentligen emot de åtgärder
            som regeringen redovisar.
          </note>
          <note n="710b1427">
            Jag uppfattar i stället att reservationerna mest handlar om att
            försöka bevisa att man själv visst är ännu litet bättre, och det
            må ju vara tillåtet.
          </note>
          <note n="f78693f9">
            Fler behöver skaffa mer kunskaper, oavsett vilken nivå de startar
            från eller var de befinner sig i landet och i sina egna liv. Därför
            satsar vi socialdemokrater på kommunal vuxenutbildning, på folkbildning
            och på möjligheter för fler kvinnor att bli professorer så att
            ytterligare fler kvinnor skall finna det mödan värt att skaffa
            sig en forskarutbildning. Vi vill också ge människor med samhällsvetenskaplig
            gymnasieutbildning möjlighet att läsa naturvetenskap och teknik,
            och vi vill bredda basen i de mindre och medelstora högskolorna.
            I dagarna har det dessutom tillsatts en kommitté som skall jobba
            fram en strategi för distansutbildning. Ett öppet folkuniversitet
            ligger inom räckhåll.
          </note>
          <note n="ca259eb2">
            Det jag nu har nämnt är exempel; det finns fler.
          </note>
          <note n="0dff7b01">
            Sammantaget kan de här exemplen och åtgärderna om man så vill
            gärna kallas för en plan för en långsiktig kunskaps- och kompetensutveckling.
            Att, som moderaterna gör i sin reservation nr 4, kräva planmässighet
            tycker jag bitvis är att slå in öppna dörrar. Man kanske i stället
            kan ägna kraften åt att banka på stängda dörrar.
          </note>
          <note n="303b01f4">
            Jag vill emellertid återkomma till de mindre och medelstora högskolornas
            roll när det gäller långsiktig kunskaps- och kompetensutveckling.
            Alla högskolor utgör kraftcentrum när det gäller kunskapsutveckling
            och kunskapsspridning. Möjligheterna för fler att skaffa sig högskoleutbildning
            ökar om tillgängligheten ökar. Tillgängligheten ökar om platsantalet
            ökar och om utbildningen är väl spridd över landet.
          </note>
          <note n="03801a45">
            De största universiteten kan knappast bli större;
          </note>
          <note n="a59ce4aa">
            det råder det enighet om. Det är också därför som utbyggnaden
            nu i stor utsträckning sker vid de mindre och medelstora höskolorna.
            Så var minsann inte alltid fallet under den förra regeringen.
            I opposition fick vi socialdemokrater ibland baxa på så gott vi
            kunde.
          </note>
          <note n="ba4e3131">
            Både små högskolor och stora universitet skall spela en roll
            i de nationella utbildningssträvandena.
          </note>
          <note n="7377f3f5">
            Samtidigt är det tydligt att högskolorna betyder något alldeles
            speciellt för de regioner de verkar i. Samspelet mellan högskolan
            och den region där den finns är betydelsefullt för alla parter.
            Men om en mindre högskola skall kunna utgöra den kraftkälla som
            många önskar, då måste forskningen förstärkas och utbildningsutbudet
            måste breddas. Samma måttstock för god kvalitet måste dessutom
            användas vid alla lärosäten. En examen måste vara lika mycket
            värd oavsett vilket lärosäte den är uttagen vid.
          </note>
          <note n="ec4c4522">
            Ett viktigt steg framåt för de mindre och medelstora högskolorna
            är att de nu får rätt att inrätta professurer efter den kvalitetsgranskning
            som kanslern skall stå för. Professorer har funnits länge vid
            flera av de här högskolorna, men de har formellt haft sina professurer
            vid något universitet. Det här steget är en naturlig följd av
            att det fruktbara samarbete som genom lokala initiativ vuxit fram
            mellan olika lärosäten och som fortsätter att utvecklas. Kopplingarna
            är i dag många och visar att samarbete kan vara minst lika fruktbart
            som konkurrens, åtminstone i denna typ av verksamhet där människors
            gemensamma ansträngningar är det alldeles grundläggande.
          </note>
          <note n="633b9d95">
            Både Kristdemokraterna och Centern har på olika sätt reservationer
            som handlar om fasta forskningsresurser och som pekar mot fler
            universitet. Bortsett från allting annat så är den typ av överväganden
            som man vill ha något som får göras i samband med mera grundläggande
            analyser inför de särskilda forskningspropositionerna. Till råga
            på allt så saknas nu de statsfinansiella förutsättningarna för
            att göra stora långsiktiga åtaganden utöver dem vi redan har.
            Vi måste faktiskt också ta ansvar för det vi har. Man får inte
            glömma att doktorandutbildning, fakultetsutbyggnad och annat som
            hör hit är ansvarsfulla uppgifter som kräver nya och stabila resurser.
          </note>
          <note n="16192fb5">
            Däremot behöver forskningen främjas och utvecklas vid de mindre
            och medelstora högskolorna. Det är också vad regeringen föreslår
            och aviserar.
          </note>
          <note n="3692ec1c">
            Studenternas inflytande anser vi socialdemokrater vara en utomordentligt
            viktig fråga. Det handlar om demokrati för studenterna, möjligheter
            till inflytande över den egna studiesituationen. Men det handlar
            också om de kvaliteter som studenterna tillför när de utövar sitt
            inflytande beträffande bl.a. utbildningsfrågor, pedagogiska frågor
            och kvalitetsfrågor. Därför är det bra att studenterna nu genom
            en ändring i förordningen får utökad representation i styrelser
            och andra organ.
          </note>
          <note n="be2956b1">
            Vänsterpartiet tycker att regeringen också skall bevaka studenternas
            inflytande inom EU i övrigt. Det kan man naturligtvis tycka. Samtidigt
            får jag säga att jag har svårt att se hur detta skulle gå till
            i sak - vilka exakta krav man skulle ställa. Högskoleområdet är
            ju inte ett reglerat eller harmoniserat område i EU. Det finns
            inga bindande eller tvingande föreskrifter. Vart och ett av länderna
            förväntas att sköta sitt eget utbildningssystem. Jag tycker att
            detta är en bra ordning och skulle inte vilja förorda att högskoleområdet
            kom att omfattas av ett EU-regelverk.
          </note>
          <note n="8871f018">
            Med en liten s.k. melodiradioövergång kanske jag efter detta
            också kan få säga några ord om europeisk utbildnings- och forskningssamverkan.
            Det skall inte bli så värst många ord, eftersom det råder bred
            enighet om vikten av en sådan. Men jag vill lyfta fram ett par
            tre saker.
          </note>
          <note n="ec10a410">
            Det ena är att det nu är en utmaning för högskolan att engagera
            sig i och dra nytta av de olika program som står till buds. Internationella
            kontakter är inget nytt för högskolan, så de borde inte innebära
            några större svårigheter. IT är naturligtvis ett effektivt redskap
            i detta samarbete.
          </note>
          <note n="2e90de52">
            Det andra är att jag har uppfattat att det råder bred enighet
            om att vi inte vill ha en för EU gemensam forskningspolitik i
            ordets vida och rätta bemärkelse.
          </note>
          <note n="8143376d">
            En sak är att gemensamt utveckla program med olika inriktningar
            för att främja utbildning och forskning.
          </note>
          <note n="484d92fe">
            En helt annan sak skulle det vara att ge sig in i ländernas egna
            målsättningar och strategier.
          </note>
          <note n="6cc02615">
            Det tredje jag vill understryka är att EU-
          </note>
          <note n="9339f651">
            medlemskapet inte får innebära att fokus endast inriktas på EU-länderna.
            Världen är mycket större än så.
          </note>
          <note n="a4a5a9db">
            Både av egennytta och av solidaritetsskäl måste också kontakterna
            med länder utanför EU upprätthållas och intensifieras.
          </note>
          <note n="bda783a0">
            Fru talman! Regeringen föreslår i budgetpropositionen, med en
            uppföljning i en särproposition som också ingår i detta betänkande,
            särskilda resurser och åtgärder för att under ett antal år möjliggöra
            en ökad intagning till högskolan. Det gäller t.ex. särskilda satsningar
            på studenter som har några års yrkeserfarenhet, vilka vill ändra
            inriktning och satsa på naturvetenskap och teknik. Vidare gäller
            det språk, ytterligare satsning - utöver vårens - på utbildningsplatser
            inom humaniora, samhällsvetenskap och juridik, basår och ytterligare
            ett antal komponenter. Detta har i varierande grad mötts av oppositionens
            gillande, vilket egentligen inte har varit så stort om man tänker
            efter.
          </note>
          <note n="ea4d62f5">
            Vi socialdemokrater tycker att det är angeläget att skapa möjligheter
            för både ungdomar och litet äldre att skaffa sig en högskoleutbildning
            och höja sin kompetens. Samhället har ett behov av fler med naturvetenskaplig
            och teknisk utbildning. Vi har svårt att se det förkastliga i
            att ge dem en chans.
          </note>
          <note n="ad3474c6">
            Nu gnyr man om arbetsmarknadspolitiken och tycker att det är
            fel att högskolan dras in i denna.
          </note>
          <note n="b7b08b34">
            Själv sover jag rätt gott om jag vet att fler ungdomar får studera,
            om de vill. Dessutom tycker jag att högskoleutbildning inom det
            reguljära utbildningsväsendet är bättre än en del andra satsningar
            som man kan tänka ut. Många högskolor är faktiskt också beredda
            att ta emot dessa studenter. Det visar sig bl.a. i en rad motioner
            med anledning av regeringens skiss i proposition 139. Jag vet
            av erfarenhet att sådana motioner har sitt ursprung i de berörda
            högskolorna. Påpekanden om att mindre och medelstora högskolor
            skall få en extra dosör kanske inte är alldeles nödvändiga, eftersom
            det är precis vad som står i propositionen.
          </note>
          <note n="0ef4d372">
            Regeringen uttrycker utan omsvep att det blir besparingar i högskolans
            olika verksamheter. Vidkännas är det verb som används. Att tvingas
            till besparingar på detta viktiga område är naturligtvis beklagligt
            men icke desto mindre nödvändigt.
          </note>
          <note n="5869199e">
            Jag tycker att det är alldeles onödigt att dra i gång en finansdebatt
            här. Därför skall jag inte orda mer om detta. Jag vill bara konstatera
            att sunda statsfinanser på sikt är den enda garanten för ett stabilt
            utbildningssystem och att anslagen till grundutbildningen egentligen
            inte minskar i sig. Däremot minskar per capitaersättningarna,
            dvs. priset, genom att högskolorna förväntas ta emot fler studenter.
          </note>
          <note n="e248f41e">
            Fru talman! Härutöver har i debatten en rad frågor nämnts, som
            det skulle kännas gott att kommentera.
          </note>
          <note n="5d780b15">
            Men tiden är knapp. Därför väljer jag nu bara att kort säga något
            om kvalitetsaspekterna.
          </note>
          <note n="5005f35b">
            Vi socialdemokrater har aldrig trott på morotpiska-inslaget i
            kvalitetsarbetet. Vi tycker inte ens att det skall vara nödvändigt
            att utdela premier och tror inte att det är fruktbart att koppla
            kortsiktigt idéarbete om kvalitet till någon sorts slutavräkning.
            Därför vill vi nu låta bli att genomföra den förra regeringens
            s.k.
          </note>
          <note n="3e911e97">
            kvalitetspremie. Men jag vill gärna understryka att det, genom
            det arbete som nu leds av kanslern, stimuleras ett utomordentligt
            viktigt arbete ute på högskolorna, vilket också har visat sig
            ha stor betydelse.
          </note>
          <note n="2ea08353">
            Man kan säga att ungefär samma resonemang gäller för prestationsrelaterade
            fakultetsanslag. Vi vet att det tar olika lång tid att bygga upp
            ett ämne på en ny högskola gentemot en gammal högskola. Det tar
            kanske också olika lång tid att doktorera i olika ämnen. Det är
            ett för enkelt fyrkantigt mått att bara räkna antalet doktorsexamina
            för att sedan dela ut pengar efter detta. Däremot är det viktigt
            att finna system för att högskolorna verkligen skall lägga på
            ett kol. Men att just bara räkna antalet studenter är litet väl
            enkelt.
          </note>
          <note n="10bddadb">
            Därför låter vi bli att införa de s.k. prestationsrelaterade
            fakultetsanslagen.
          </note>
          <note n="9f287bfd">
            Fru talman! Slutligen vill jag yrka avslag på samtliga reservationer
            och bifall till hemställan i betänkande UbU15 i dess helhet.
          </note>
          <note n="0c536d58">
            Anf. 18 BEATRICE ASK (m) replik
          </note>
          <note n="23689e84">
            Fru talman! Berit Löfstedt sade att vi moderater bankar på öppna
            dörrar när vi kräver en plan för långsiktig kunskaps- och kompetensutveckling.
          </note>
          <note n="9a86bc24">
            Om jag förstod det hela rätt ligger det något slags plan dold
            i den socialdemokratiska utbildningspolitiken. Därför skulle jag
            gärna vilja ha ett svar på frågan om vad det ligger för långsiktig
            strategisk tanke, som jag inte har upptäckt, i de stora neddragningar
            som socialdemokraterna tänker göra på grundutbildningens område.
          </note>
          <note n="9c4641ee">
            Eftersom Berit Löfstedt berättade att hon sover bättre om nätterna
            om fler ungdomar får studera, skulle jag också vilja veta vad
            det är för tanke som ligger bakom att man då drar ned på den ordinarie
            högre utbildningen och samtidigt lägger resurser motsvarande ett
            universitet på folk i 30-40-årsåldern, som skall få en utbildning
            som vi inte riktigt känner till utformningen av. Utformningen
            var ju ganska slarvigt formulerad. Vad är det för strategi eller
            plan, vilken jag inte har upptäckt, som ni uppenbarligen har?
          </note>
          <note n="415b1f84">
            Vår uppfattning är nämligen att det är stora utmaningar som ligger
            framför oss, om vi skall rätta till de tillkortakommanden som
            bl.a. OECD:s indikatorredovisning ger uttryck för.
          </note>
          <note n="b72ac025">
            Anf. 19 BERIT LÖFSTEDT (s)
          </note>
          <note n="8e0d67b6">
            Fru talman! Ett av de allra väsentligaste inslagen i socialdemokratisk
            utbildningspolitik är att fler skall få tillgång till utbildning.
            För att få den eftersträvade och efterlängtade högskoleutbildningen
            måste också basen breddas. Jag nämnde i mitt anförande vuxenutbildning
            som en möjlighet, eftersom det helt enkelt måste bli fler studenter
            med exempelvis naturvetenskaplig bakgrund.
          </note>
          <note n="2fcc63a6">
            Sedan undrar Beatrice Ask vad det är för tanke bakom de stora
            neddragningarna. De stora neddragningarna handlar om en minskning
            av per capitaanslaget, ett lägre pris för att fler skall få plats.
          </note>
          <note n="60317ea6">
            Det som jag tänker säga nu är väl egentligen ord som ofta har
            sagts av moderater, men icke desto mindre kan en prislapp inte
            vara för evigt given. Man kan inte säga exakt på vilken prisnivå
            som kvaliteten ligger. Ungdomarna som studerar på högskolan och
            lärarna som finns där har också en möjlighet att tillsammans utveckla
            kvalitet.
          </note>
          <note n="255fd8c3">
            Jag skäms inte ett skvatt för att vi vill ge möjligheter för
            människor som har varit ute i arbetslivet ett tag att kunna komma
            tillbaka till högskolan om de upptäcker att de kanske ville ha
            en annan inriktning. Men har man då ett jobb är detta inte alldeles
            lätt att genomföra. Därför är det inte så dumt med den finansiering
            som är tänkt. Dessutom lämnar dessa människor sina platser under
            den tid som de är tjänstlediga, vilket också ger utrymme för en
            vikarie som tidigare kanske har varit arbetslös.
          </note>
          <note n="937d9848">
            Anf. 20 BEATRICE ASK (m) replik
          </note>
          <note n="ee9e17f1">
            Fru talman! Berit Löfstedt säger att socialdemokratisk politik
            går ut på att bredda basen, och det är mycket behjärtansvärt.
            Men jag kan ändå inte förstå mig på det. Risken med att dra ner
            på resurserna för grundutbildningen är ju ändå att det blir svårare
            för många att få tillgång till den utbildning som finns i det
            ordinarie utbildningssystemet.
          </note>
          <note n="a62d262e">
            Sedan säger Berit Löfstedt att hon inte skäms ett dugg för att
            man satsar våldsamt mycket resurser på 9
          </note>
          <note n="3f045450">
            000 vuxna inom högre utbildning. Nej, det är klart att hon inte
            skall skämmas över det. Men vad jag undrar över är vilken strategisk
            tanke som ligger bakom när man drar ner på den ordinarie utbildningen
            och därmed försvårar för många ungdomar att skaffa sig akademisk
            utbildning, samtidigt som man lägger ner så ofantligt mycket pengar
            på denna vuxenutbildning.
          </note>
          <note n="c10a1be1">
            Jag undrar också hur man har tänkt när det gäller det signalsystem
            som man åstadkommer. Man säger till en ungdom att den som har
            jobbat i stället för att studera på universitet kan senare få
            frikostiga bidrag för att skaffa sig en akademisk examen. Den
            som har gått direkt till högskolan får däremot ta lån och slita
            ganska hårt också ekonomiskt. Vad är det för strategisk tanke
            bakom? Jag har inte kunnat hitta någon socialdemokratisk plan,
            trots att jag har läst betänkandet och propositionen ganska många
            gånger.
          </note>
          <note n="7b379dbb">
            Anf. 21 BERIT LÖFSTEDT (s) replik
          </note>
          <note n="38a5a1af">
            Fru talman! Fler vuxna i högskolan är ett viktigt mål för oss.
            Högskolan och undervisningen där blir bättre om det finns både
            unga och gamla i högskolan.
          </note>
          <note n="e1c19136">
            Det har under några år varit en mycket stark fokusering på direktövergångar
            från gymnasieskolan till högskolan. Högskolan behöver båda dessa
            kategorier, både de som är litet äldre och de som är litet yngre,
            både de som har arbetslivserfarenhet och de som inte har det.
            De som har varit ute och jobbat ett tag kanske kommer på vad de
            vill studera. Man vaknar inte särskilt ofta på morgnarna när man
            är 19 år och tänker:
          </note>
          <note n="655fff38">
            Jag vet vad jag vill, och jag går rakt fram. Tvärtom brukar man
            komma på det efter ett antal år.
          </note>
          <note n="165d17e0">
            Det är viktigt att vi kan - precis som Britt-Marie
          </note>
          <note n="f30888bb">
            Danestig-Olofsson sade - pröva ett annat instrument och se om
            det finns flera vägar att stimulera vuxna människor att söka sig
            till högskolan. Dessutom gör spridningen över landet och tillgängligheten
            till flera högskolor det möjligt för också vuxna att studera.
            En av de allra viktigaste planerna är en god spridning och en
            god tillgänglighet, Beatrice Ask.
          </note>
          <note n="0d637c9b">
            Anf. 22 ANDREAS CARLGREN (c) replik
          </note>
          <note n="e596b336">
            Fru talman! Jag blev litet besviken över att Berit
          </note>
          <note n="d519cc01">
            Löfstedt inte med ett ord kommenterade det som jag tyckte var
            huvudfrågan, dvs. vad socialdemokraterna vill göra för att se
            till att föra Utbildningssverige vidare i stället för att bara
            fastna i en ganska meningslös och ofruktbar strid med moderaterna.
            Det replikskifte som vi nyss hörde var också ett exempel på detta.
          </note>
          <note n="3f51b765">
            Såvitt jag förstår koncentrerar ni all er kraft på att riva upp
            och återställa. Ni har inte förberett er under oppositionstiden
            för att komma i regeringsställning med nya idéer. När ni väl befinner
            er där har ni för litet kraft att verkligen genomföra viktiga
            saker på utbildningsområdet. Ett typexempel på detta är de mindre
            och medelstora högskolorna. Vi i Centern ville ha en långsiktig
            utveckling. Tvärtemot vad Berit
          </note>
          <note n="89be4c56">
            Löfstedt försökte antyda genomförde fyrklöverregeringen en viktig
            utbyggnad och fattade viktiga beslut, även om vi från Centern
            vill gå längre.
          </note>
          <note n="3addbe8b">
            Vad socialdemokraterna gör är att tala väl, och så långt är det
            gott. Men när det kommer till handling säger Berit Löfstedt att
            det kräver mer grundläggande analyser. Ja, men det borde ni väl
            ha ägnat er åt medan ni förberedde er för regeringsställningen.
            Ägna er åt att göra förändringar i verkligheten i stället för
            att fastna i en meningslös strid där ni bara river upp och återställer!
            Vad vill ni göra i verkligheten för de mindre och medelstora högskolorna,
            som är en så viktig del i utvecklingen av Sveriges högskoleväsende?
          </note>
          <note n="f627cada">
            Anf. 23 BERIT LÖFSTEDT (s) replik
          </note>
          <note n="c4a4afe0">
            Fru talman! Jag hör till dem som har ett resonabelt tonläge.
            Sedan kan man ta i litet grand när man står i talarstolen för
            att man skall veta att det som man säger går fram. Jag tycker
            också att det är meningslöst att bara stå och banka på varandra.
            Jag räcker gärna ut en hand åt litet olika håll för att dra nytta
            av idéer som andra har och för att kunna resonera om våra idéer.
          </note>
          <note n="512467e6">
            I mitt anförande betonade jag att vi lever med treåriga budgetcyklar
            i högskoleväsendet. Jag tror att det är utomordentligt bra att
            vi gör det. Vi har under en ganska lång tid haft treåriga forskningspropositioner
            och treåriga propositioner för grundutbildning. Inom ramen för
            sådana kan man diskutera om man t.ex.
          </note>
          <note n="84531873">
            behöver slå ihop anslagen för forskning och grundutbildning,
            vilket Andreas Carlgren har framfört i någon motion.
          </note>
          <note n="4c424ba1">
            Det krävs förarbete - och det är ingenting som man, när man befinner
            sig i opposition, utför på ett partikansli - och det sker i utredningar
            och kommittér, där det utarbetas förslag som skickas ut på remiss.
          </note>
          <note n="3c44e12b">
            Därför är det viktigt att man nu ser över forskningsfinansieringssystem,
            distansutbildningsmetoder o.d. för att man under nästa år skall
            kunna komma fram med mera principiella uppfattningar. Då är det
            självklart att utbyggnaden och breddningen när det gäller de mindre
            och medelstora högskolorna ingår i ett underlagsarbete.
          </note>
          <note n="be84bc95">
            När jag säger att forskningen behöver stödjas vid mindre och
            medelstora högskolor kan vi diskutera hur det skall gå till. Vi
            måste finna metoder för det. Man kan resonera om olika saker.
            Jag anser att det var ett viktigt genombrott att man nu har rätt
            att tillsätta professorer efter kön, vilket dessutom har varit
            ett mycket hett önskemål.
          </note>
          <note n="510445c9">
            Anf. 24 ANDREAS CARLGREN (c) replik
          </note>
          <note n="39f16348">
            Fru talman! Jag gillar Berit Löfstedts tonläge, men jag nöjer
            mig inte med ett bra tonläge. Jag vill också se bra resultat.
            Det är hög tid för socialdemokraterna att nu inse att man inte
            löser några problem genom att riva upp och återställa. Det för
            oss inte en millimeter framåt. Det för oss i stället bakåt på
            flera områden, t.ex. när det gäller doktorandtjänsterna - som
            Margitta
          </note>
          <note n="6cd7ef9c">
            Edgren har sagt många bra saker om - och forskningsfinansieringen
            där man nu flaggar för försämringar. I stället borde ni ägna er
            åt att ta steg framåt.
          </note>
          <note n="ec039e3f">
            Då är de signaler som Berit Löfstedt ger bra signaler på det
            området.
          </note>
          <note n="489f73a9">
            Annars tycker jag att det är för få och svaga signaler, och framför
            allt räcker det inte med signaler. Det krävs förslag och beslut.
            Men kom till skott! Sluta med er meningslösa strid! Åstadkom förnyelse
            i stället!
          </note>
          <note n="c0bd60fd">
            Anf. 25 BERIT LÖFSTEDT (s) replik
          </note>
          <note n="14b06740">
            Fru talman! Vi kan kanske ladda bössan tillsammans så skall vi
            se om det blir några bra förslag.
          </note>
          <note n="5645f57b">
            Vi har mycket tydliga planer för framtiden. Jag har även talat
            om fler vuxna och fler kvinnor i högre utbildning, om fler kvinnor
            på högre poster inom utbildningen, om åtgärder för att förändra
            den sociala snedrekryteringen, om en spridning av resurser över
            landet, om en god kvalitet i spridningen av resurser, om tillgängligheten,
            om användandet av distansutbildning, om informationsteknik i utbildningen,
            om sambanden inte bara till EU utan också till tredje världen,
            om ett globalt ansvar för både demokratiutveckling, jämställdhet
            och en stabilare miljö.
          </note>
          <note n="58813581">
            Anf. 26 MARGITTA EDGREN (fp) replik
          </note>
          <note n="57e09fe7">
            Fru talman! Jag vill ta upp det Berit Löfstedt började med, IT-frågorna.
            Där uppfattade jag det så att
          </note>
          <note n="0d8b5e86">
            Berit Löfstedt tyckte att det var onödiga reservationer.
          </note>
          <note n="9eb56250">
            Det har hon naturligtvis rätt att tycka.
          </note>
          <note n="304f39cb">
            För vår del är ordet "verktyg" det viktiga. Jag uppfattar - jag
            säger inte att det är så - det som om man använder informationsteknik
            som någon sorts "ein
          </note>
          <note n="58a905b3">
            Mädchen für alles", en slutlig lösning. Men det handlar inte
            om det, utan det handlar om att använda det som ett verktyg för
            att stärka andra ämnen, inte minst när det gäller att nå bättre
            kunskaper i svenska. Detta tycker jag att vi har tillfört i vår
            reservation 3. Jag hoppas att det kommer att implementeras i de
            utredningar och det arbete som pågår inom departementet.
          </note>
          <note n="f1ffbfc8">
            När det gäller studentinflytande tycker väl ingen av oss att
            det står och faller med styrelserepresentation. Däremot tycker
            jag att vi på något sätt skulle kunna visa positiv uppskattning.
            I det finansieringssystem som nu fungerar inom högskolevärlden
            har studenterna ett oerhört stort inflytande. Det blir mycket
            tydligare mot 2000-talet, då arbetslösheten förhoppningsvis är
            lägre. Vi vet redan nu att antalet ungdomar i de aktuella årskurserna
            sjunker kraftigt, vilket gör att det kommer att bli oerhörd konkurrens
            om studenterna. De högskolor som behandlar sina studenter väl
            och tar hänsyn till deras behov och dessutom ger bra utbildning
            kommer att få studenter.
          </note>
          <note n="d57f593f">
            Jag hinner säga några ord om kvaliteten. Berit
          </note>
          <note n="b421083e">
            Löfstedt talar om piska och morot. Förklara för mig varför det
            nu sjuder av kvalitetsarbete, medan det alltid tidigare bara i
            retoriken varit ett högt prioriterat område. Det är först på senare
            år som det blivit så också i verkligheten.
          </note>
          <note n="c6864b89">
            Anf. 27 BERIT LÖFSTEDT (s) replik
          </note>
          <note n="540e30ba">
            Fru talman! I avsnittet om IT-frågorna i mitt huvudanförande
            använde jag visserligen inte ordet
          </note>
          <note n="b5926528">
            "verktyg" utan "redskap", och det är ungefär samma sak. Jag tror
            inte alls att man skall hetsa upp sig och tro att IT är någon
            särskild religion. Det är ett verktyg, ett redskap, något som
            vi kan använda för att nå varandra över världen genom matematiska
            formler eller genom att bli bättre på att läsa och skriva.
          </note>
          <note n="c2e9a1cd">
            Studentinflytandet består självklart av en rad olika saker. Jag
            skall inte ta upp en debatt om kårobligatoriet här, för den har
            vi fört ett antal gånger.
          </note>
          <note n="859cd4a1">
            Vi anklagas en hel del för att vilja riva upp och dona. Vi har
            inte givit oss på finansieringssystemet,
          </note>
          <note n="ae6545a2">
            Margitta Edgren. Det enda som vi känt en viss tveksamhet inför
            - det har vi gjort hela tiden - är det lilla inslag som gäller
            kvalitetspremien. Kanslerns viktiga arbete, som han dessutom utför
            med en viss excellens, syftar förhoppningsvis inte till att bara
            dela ut kvalitetspremier. Det syftar framför allt till ett intellektuellt
            skapande och utvärderande utbyte samt stimulans till att komma
            i gång. Jag tror inte att man på högskolorna dagligen tänker på
            kvalitetspremier heller. Jag tycker att det innebär ett administrativt
            krångel.
          </note>
          <note n="71e8dd03">
            Anf. 28 MARGITTA EDGREN (fp) replik
          </note>
          <note n="02abe985">
            Fru talman! Vi delar uppfattningen om hur viktigt kanslerns arbete
            är för högskolan. Kvaliteten har varit i högsäte för högskolor
            och universitet så länge de funnits. Men det är först på senare
            år, med naturligtvis kanslerns stöd, som det börjat sjuda. Jag
            kan tänka mig att man under en övergångsperiod, när man lämnar
            ett sätt att tänka, kan behöva en extra morot, en kvalitetspremie.
            Det är synd att man inte fasar ut detta utan låter det ingå i
            någon sorts återställare.
          </note>
          <note n="c6f1dd9f">
            Detsamma gäller de prestationsrelaterade fakultetsanslagen. Syftet
            var bl.a. att universiteten även skulle se en ekonomisk vits,
            inte bara vetenskaplig, med att anstränga sig för att t.ex. öka
            antalet kvinnliga forskare. Vi vet att det för att kunna öka antalet
            kvinnor krävs förändringar inifrån systemet självt. Där finns
            ett oerhört motstånd.
          </note>
          <note n="2012b965">
            Det vore bra om man kunde säga till tvivlarna att det finns pengar
            och att man därmed kunde få vissa att anstränga sig mer i den
            förändring som behövs inom t.ex. struktur, seminarier, kultur,
            handledarutbildning i det inre arbetet för att få forskarstuderande,
            doktorander och färdigutbildade forskare.
          </note>
          <note n="ba757927">
            Anf. 29 BERIT LÖFSTEDT (s) replik
          </note>
          <note n="3d7f2147">
            Herr talman! Jag begriper inte varför man i denna intellektuella
            miljö som uträttar det mesta som gäller den svenska högskolan
            skall behöva ha små premier och små omfördelningar på marginalen
            för att uträtta det som är det grundläggande, nämligen att se
            till att vi får kvalitet i utbildningen, pedagogisk utveckling,
            forskning och utbildning av hög standard. Skall vi behöva ha myndigheter,
            administrationer och matematik för att fixa till det, att göra
            en kvalitetsavräkning? Jag tror inte att det är nödvändigt.
          </note>
          <note n="8229d738">
            Anf. 30 BRITT-MARIE DANESTIG-
          </note>
          <note n="3ee4d77f">
            OLOFSSON (v) replik
          </note>
          <note n="728722f6">
            Herr talman! Berit Löfstedt säger att det för högskolans del
            är ett mellanår då det gäller utbildningsdimensioneringen. Hon
            säger också att det för Socialdemokraterna är ett viktigt mål
            att se till fler får studera på högskola. Det borde betyda fler
            utbildningsplatser i framtiden. Om det är så att Socialdemokraterna
            har den ambitionen och den målsättningen, och också tänker förverkliga
            det under den här mandatperioden, hade det då inte varit klokt
            att trots mellanåret redan nu ge högskolorna ett tydligt besked
            om en framtida dimensionering? Det vore bra med tanke på den oerhörda
            expansion som nu sker men som är av engångskaraktär. Det hade
            gett en bättre stabilitet i planeringen och en bättre framförhållning
            när det gäller att skapa de resurser som behövs med tanke på denna
            expansion - lokaler, material och lärarresurser för högskolans
            del och tillgång till studentbostäder för kommunernas del.
          </note>
          <note n="0e57454e">
            Anf. 31 BERIT LÖFSTEDT (s) replik
          </note>
          <note n="7167bca7">
            Herr talman! Vi är inte beredda till långsiktiga åtaganden utöver
            det som vi redan har. Vi kämpar i en uppförsbacke när det gäller
            statsbudgeten. Just nu handlar det om att sanera statsfinanserna
            och samtidigt ge ett antal människor chansen att få utbildning.
          </note>
          <note n="e578caa8">
            Jag kan förstå att alla som sysslar med någon verksamhet av den
            viktiga art som exempelvis högskolan är alltid vill veta hur det
            skall bli runt nästa krök. Det gäller kommunerna också. Men även
            kommunerna måste sanera sin ekonomi. Sedan kan man veta hur man
            skall göra de viktiga åtaganden som man faktiskt vill göra.
          </note>
          <note n="5311b4d8">
            Anf. 32 BRITT-MARIE DANESTIG-
          </note>
          <note n="3ee4d77f">
            OLOFSSON (v) replik
          </note>
          <note n="d8cdf38a">
            Herr talman! Jag tror att vi är överens om att utbildning och
            kompetenshöjning är oerhört viktiga i bekämpningen av arbetslösheten
            och för att få i gång hjulen i det här landet. Därför blir jag
            litet förvånad när Berit Löfstedt uttrycker sig som hon gör. Regeringen
            måste ju ha en plan, åtminstone för de närmaste fyra åren, dvs.
            den här mandatperioden, för vad man vill åstadkomma på utbildningsområdet.
          </note>
          <note n="9fb6dc8f">
            Det här är viktigt, därför att det gäller att säkra kvaliteten
            på utbildningen. Man har mycket större möjligheter att göra det,
            om man vet hur det kommer att se ut de närmaste åren.
          </note>
          <note n="56a62a33">
            Anf. 33 BERIT LÖFSTEDT (s) replik
          </note>
          <note n="5037fb3a">
            Herr talman! Det är klart att man vet bättre hur man skall bedriva
            en verksamhet om man vet hur det kommer att se ut. Men jag har
            redan sagt i flera av mina inlägg att högskolan och breddning
            av kunskaper för fler är en så viktig bas, att vi behöver fler
            högskolestuderande, och vi behöver fler som har en högskoleexamen.
          </note>
          <note n="894ae975">
            Men nu är det dessutom så att vi behöver bredda underlaget så
            att fler faktiskt kan söka.
          </note>
          <note n="f20d91ca">
            Anf. 34 Utbildningsminister CARL
          </note>
          <note n="3549086f">
            THAM (s)
          </note>
          <note n="26f48bd0">
            Herr talman! Det har varit en intressant debatt att lyssna till.
            Jag beklagar att jag missade några av de inledande inläggen beroende
            på ett regeringssammanträde, men jag tror att jag har fått en
            ganska klar bild av vad som sades.
          </note>
          <note n="95c44e4f">
            Jag vill anknyta till en diskussion som fördes här angående det
            s.k. vägvalet och vem som egentligen hade gjort vilket vägval.
            Vägvalet när det gäller svensk utbildningspolitik gjordes för
            många år sedan och i stor enighet i denna riksdag. Det var när
            man bestämde sig för att skapa en demokratisk skola som skulle
            ge rätt till utbildning åt alla. Det är själva grunden för ett
            kompetenssamhälle, om man nu skall använda det ordet.
          </note>
          <note n="ea1e0925">
            Redan i slutet av 1960-talet lanserades tanken på livslångt lärande
            eller återkommande utbildning. Det var Sverige som stod i spetsen
            för de diskussionerna också på internationell nivå, inom OECD
            och på annat håll.
          </note>
          <note n="f7f6416b">
            Här i Sverige innebar det bl.a. att man satsade på att vidga
            högskolan också för äldre, både för kortare och för längre utbildningar.
            Vi införde ett antagningssystem som gav en extra möjlighet, en
            liten extra skjuts, för de äldre som hade yrkeserfarenhet, så
            att de skulle kunna komma till högskolan och skaffa sig ytterligare
            utbildning. Det har också inneburit att
          </note>
          <note n="e7899441">
            Sverige har haft fler äldre i högskolan än nästan alla jämförbara
            europeiska länder.
          </note>
          <note n="7fb27e41">
            Jag ser det som en oerhörd styrka i vårt system.
          </note>
          <note n="4542448b">
            Det betyder inte att allting är bra, utan tvärtom måste vi gå
            vidare. Det är i det perspektivet man också skall se förslaget
            om de särskilda N/T-pengarna och satsningen på naturvetenskap
            och teknik.
          </note>
          <note n="3ac0680c">
            Beatrice Ask sade att man inte riktigt vet vilken utbildning
            dessa personer bör ha. Jo, det är väldigt klart vilken utbildning
            de kan skaffa sig. Det är ju inom de områden där jag tror att
            vi är ganska överens om att det finns ett behov, nämligen inom
            naturvetenskap och de tekniska områdena.
          </note>
          <note n="d5a2e791">
            Det finns också ett behov, inte bara för yngre personer utan
            också för dem som redan har yrkeserfarenhet, att kunna bidra med
            både erfarenhet och ökad kompetens. Dessutom kan en sådan satsning
            undanröja risken för den arbetslöshet som vi vet hotar många personer
            i företagen i dag, personer som inte har tillräcklig utbildning.
          </note>
          <note n="7fece6a8">
            Jag måste säga att jag är bekymrad över att man i det här sammanhanget
            vill spela ut yngre mot äldre, som om denna satsning på äldre
            personer - 35-40-
          </note>
          <note n="b0525086">
            åringar, som Beatrice Ask sade med visst förakt i rösten - på
            något sätt skulle försämra för dagens studenter som är yngre.
            Absolut inte.
          </note>
          <note n="327cd713">
            Det här är extra pengar som anslås. Det är pengar som kommer
            från den aktiva arbetsmarknadspolitiken som möjliggör den här
            satsningen. Det innebär inte på något sätt någon försämring för
            någon studerande som är yngre, inte heller när det gäller möjligheten
            att vinna tillträde till de här utbildningarna. Tvärtom är det
            olyckligtvis så att det är för få unga personer som söker sig
            till framför allt de tekniska utbildningarna.
          </note>
          <note n="a4928019">
            Detta är dessutom bara en del av en större satsning. Vi har faktiskt
            satsat kraftfullt på att trots det svåra ekonomiska läget få till
            stånd nya platser i hela utbildningssystemet. Det är klart att
            det måste vara en del av en politik som försöker pressa ner arbetslösheten.
            Jag tror att vi är överens om att utbildningen är ett viktigt
            instrument i det sammanhanget.
          </note>
          <note n="28313f00">
            Det innebär faktiskt att det blir ca 33 000 nya platser i hela
            utbildningssystemet fr.o.m. nästa budgetår.
          </note>
          <note n="b3335d52">
            Lägger man till de platser som redan tillskapats under innevarande
            budgetår blir det 90 000 nya platser i komvux, vid folkhögskola,
            vid sommaruniversitet och med de särskilda platser som jag nyss
            talade om. Det är en mycket central del av politiken. Strategin
            är alldeles glasklar. Vi vill gärna gå vidare på den vägen.
          </note>
          <note n="f3b53f02">
            Det har talats om, och jag instämmer i det, att man på längre
            sikt bör se arbetsmarknadspolitiken och utbildningspolitiken,
            inte minst när det gäller högskolan, som mer integrerade. Det
            är precis i linje med vårt tänkande.
          </note>
          <note n="735b0f4a">
            Jag vill också understryka att det är sant, och det har vi inte
            på något sätt stuckit under stol med, att vi måste göra besparingar.
            Men vi tillför också via arbetsmarknadspolitiken avsevärda medel,
            över 1 miljard. Mitt intryck från många kontakter ute på högskolorna
            är att man anser att man kan klara dessa besparingar, den lägre
            studentpenningen, med bibehållen kvalitet.
          </note>
          <note n="97deaf18">
            Jag kommer då in på kvalitets- och kvantitetsresonemanget. Jag
            tror inte att någon har bestritt att det nya resursfördelningssystemet,
            som har många fördelar, det har jag många gånger understrukit
            från den här talarstolen, också har inneburit att högskolan i
            dess helhet har ägnat ett större utrymme i sitt tänkande åt undervisning
            och kvaliteten i undervisningen.
          </note>
          <note n="2387be8a">
            Det var en av poängerna med det här systemet när det infördes.
            Det har vissa svagheter, jag skall återkomma till dem, men detta
            är i varje fall en styrka i systemet, det är helt klart.
          </note>
          <note n="baa90d15">
            Det har också utförts ett mycket intressant arbete ute på högskolorna.
            Jag har ingen misstro mot högskolorna. Jag är övertygad om att
            detta kommer att fullföljas med all kraft, utan särskilda premier
            eller ekonomiska bestraffningar. Jag tror inte att högskolor och
            andra kulturella institutioner bara är någon sorts ekonomiska
            institutioner, som enbart svarar på ekonomiska signaler. Det finns
            andra värderingar i högskolan som är viktigare. Den värderingen
            måste vara att högskolan har till uppgift att ge undervisning
            och bedriva forskning. Inte ger vi särskilda kvalitetspoäng för
            forskningen. Det är lika självklart att undervisningen är en central
            del av högskolans uppgift. Det skall vi från regeringens och riksdagens
            sida stryka under.
          </note>
          <note n="98fd46b9">
            Det är också mitt intryck att detta är någonting som man tar
            till sig på högskolorna och som jag är helt övertygad om att man
            arbetar mycket intensivt med.
          </note>
          <note n="89745fbf">
            För att underlätta det arbetet skall man naturligtvis utnyttja
            den nya tekniken. Jag hör verkligen inte till dem som tror att
            IT plötsligt gör allting så mycket enklare och bättre. Det är
            klart att den tekniken måste bearbetas pedagogiskt. Man måste
            se hur man skall utnyttja de nya metoderna på bästa möjliga sätt.
            Det är för att bredda distansundervisningen i Sverige som vi har
            tillsatt denna kommitté.
          </note>
          <note n="0f878b74">
            Jag var i går i Kiruna och kunde där verkligen utifrån deras
            erfarenhet se vilken betydelse distansundervisningen kan få i
            en så avlägset belägen kommun som Kiruna ändå utgör. Kan man dessutom
            utveckla den moderna teknologin, kan det verkligen ge kvalitetsförbättringar.
          </note>
          <note n="58a5c822">
            Jag vill säga att detta inte är en vanlig utredning som bara
            skall utreda och lägga fram förslag, den har också pengar. Vi
            har satt undan ganska mycket pengar, så att den här kommittén
            skall kunna stödja intressanta projekt överallt i landet. Jag
            förutser att kvalitetsarbetet kommer att fortsätta med full kraft
            under de kommande åren, och jag är övertygad om att riksdagsmajoriteten
            står bakom denna tankegång.
          </note>
          <note n="5cc3d538">
            Andreas Carlgren säger att vi inte skall strida så mycket med
            moderaterna, vi skall gräva ner stridsyxor. Javisst, vi skall
            gräva ner stridsyxor, men vi skall också diskutera åsiktsskillnader.
            Andreas Carlgren verkar en aning stridslysten själv, får jag lov
            att säga, just på en punkt som jag är förvånad över, nämligen
            när det gäller mindre och medelstora högskolor.
          </note>
          <note n="f91f1e46">
            Det är ändå den här regeringen som har lagt fram förslag som
            innebär att de mindre och medelstora högskolorna skall kunna skaffa
            sig fasta forskningsresurser. Det förslaget kom såvitt jag vet
            inte från den gamla regeringen. Det är den här regeringen som
            har betonat betydelsen av de mindre och medelstora högskolorna.
            Jag tror att vi är helt överens på den punkten. Jag kan naturligtvis
            förstå att man i opposition vill göra en extra markering, jag
            har inget emot det, men i princip är vi helt överens. Här behövs
            ingen stridsyxa.
          </note>
          <note n="282afa20">
            Jag vill också till sist säga, och jag instämmer i det
          </note>
          <note n="393e5e32">
            Andreas Carlgren sade, att det inte bara är riksdag och regering
            som måste ta ansvar för förstärkandet av vårt utbildningssamhälles
            resurser och för att ge människor utbildning. Alla måste ta det
            ansvaret: kommunerna, landstingen, organisationerna, samhället
            som arbetsgivare och inte minst företagen.
          </note>
          <note n="4c2ae4e7">
            Vi kunde i dag läsa i Dagens Nyheter hur problematiskt detta
            fortfarande är inom en så viktig industri som metallindustrin.
            Jag hoppas att vi nu tillsammans skall kunna se till att kompetensen
            höjs och att alla i samhället tar sitt ansvar för detta.
          </note>
          <note n="9dcddd09">
            Anf. 35 BEATRICE ASK (m) replik
          </note>
          <note n="f58a3f99">
            Herr talman! Utbildningsministern menade att jag på något sätt
            skulle ha en föraktfull inställning till studerande i 40-årsåldern.
            Jag vill protestera mot det.
          </note>
          <note n="4c4e41b9">
            Jag tillhör själv den åldersgruppen och har dessutom en del att
            fullfölja på universitetet, så jag är en varm anhängare av att
            vuxna och även medelålders skall kunna studera vid högskola.
          </note>
          <note n="c3a9ad18">
            Utbildningsministern hade inte möjlighet att lyssna till mitt
            anförande, men det vi diskuterade var den märkliga prioritering
            som den socialdemokratiska regeringen gör när man drar ner på
            den ordinarie utbildningen för att gödsla på en liten grupp vuxna.
          </note>
          <note n="94297daf">
            Det var det jag ifrågasatte, och det är det jag skulle vilja
            få utbildningsministerns syn på. Vad är det man långsiktigt avser
            att vinna på att göra denna märkliga prioritering, i synnerhet
            som utbildningsministern har helt rätt i att vi i Sverige har
            många äldre i högskolan, med de fördelar som det också kan innebära,
            och i synnerhet som vi har ganska hög ålder inom den högre utbildningen
            över huvud taget?
          </note>
          <note n="478ebb0c">
            Jag läste i Dagens Nyheter i morse att det går mycket trögt med
            rekryteringen till de nya platserna i den utbildning som vi diskuterar
            och som vi moderater ifrågasätter. Det tyder ändå på att regeringen
            har satsat på alldeles fel häst. Man kan undra om det inte skulle
            gå att få ut mer av resurserna om regeringen hade valt att lägga
            pengarna på den ordinarie utbildningen och inte hade gjort de
            stora neddragningar som nu görs.
          </note>
          <note n="693d2d38">
            Anf. 36 Utbildningsminister CARL
          </note>
          <note n="c926bf2d">
            THAM (s) replik
          </note>
          <note n="5790b67c">
            Herr talman! Beatrice Ask använder uttrycket gödsla på en liten
            grupp vuxna. Jag måste säga att jag inte kan undgå att tycka att
            detta är ett ganska föraktfullt sätt att tala om en satsning på
            äldre som har yrkeserfarenhet. Det är vad det handlar om.
          </note>
          <note n="3d75219a">
            Det är klart att man alltid kan diskutera avvägningar. Jag bestrider
            inte det. Det här förslaget gör inte anspråk på att vara den enda
            tänkbara vägen att vidga kompetensen i Sverige. Men det är en
            metod, och det skall bli väldigt intressant att se vilka erfarenheter
            den ger. Beatrice Ask är beredd att döma ut den redan i förväg.
            Jag har nästan en känsla av att hon hoppas att det inte skall
            bli några sökande till utbildningen.
          </note>
          <note n="40c07fda">
            För egen del är jag övertygad om att det här verkligen kan vara
            ett viktigt tillskott i svenskt utbildningsväsen. Framför allt
            är själva strategin viktig -
          </note>
          <note n="f6f268fb">
            jag tyckte, herr talman, att jag pratade tämligen utförligt om
            detta - nämligen att man i framtiden i större utsträckning än
            i dag kan se högskolan som en resurs också när det gäller personer
            som redan är ute i förvärvslivet och som behöver förbättra sin
            kompetens, både för kortvarig och för mer långvarig utbildning.
          </note>
          <note n="50e16bb1">
            Anf. 37 BEATRICE ASK (m) replik
          </note>
          <note n="7026a918">
            Herr talman! Utbildningsministern får ursäkta, men det projekt
            med 9 000 särskilda platser, som regeringen föreslår, är väldigt
            dyrbart, i synnerhet när man tänker på hur väl man kan utnyttja
            de utbildade.
          </note>
          <note n="8c3c6032">
            Jag gör ingen bedömning av om det är viktigt eller inte att ha
            den här utbildningen. Jag tror säkert att många kommer att dra
            nytta av utbildningen, och det är bra om utbildningsplatser utnyttjas.
            Men det är väldigt mycket pengar. Vi moderater tycker att det
            är en felaktig prioritering.
          </note>
          <note n="000e5266">
            Om man träffar många studerande som får låna pengar och slita
            med vanliga studiemedel uppfattar man nog åtminstone regeringens
            första förslag - i vilket Carl Tham föreslog att de här särskilt
            utvalda vuxna skulle få 12 000 kr i månaden - som någon form av
            gödsling. Man behöver inte känna förakt för det. Men det är klart
            att det skapar orättvisor som långsiktigt inte har någon positiv
            effekt när det gäller att stimulera fler människor i det här landet
            till att göra sig omaket att gå en längre utbildning.
          </note>
          <note n="35216267">
            Anf. 38 Utbildningsminister CARL
          </note>
          <note n="3549086f">
            THAM (s)
          </note>
          <note n="3a9892b3">
            Herr talman! Jag kan bara konstatera att vi uppenbarligen har
            mycket olika synsätt i denna fråga.
          </note>
          <note n="3485d1d8">
            Beatrice Ask sade, mer parentetiskt, att man kanske inte får
            ut samma ekonomiska effekt, d.v.s. utnyttjandet av den här utbildningen
            blir lägre genom att de här personerna är äldre och alltså utgör
            en del av arbetskraften under en kortare tid.
          </note>
          <note n="9d896227">
            Jag kan inte acceptera det synsättet. Vi måste ha en arbetsmarknad
            som fungerar för alla. Vi kan inte acceptera att människor som
            är över 35 år inte längre har någon plats på arbetsmarknaden eller
            att de inte skulle kunna skaffa sig nya kunskaper för att utvecklas
            och bidra till vår gemensamma ekonomiska utveckling.
          </note>
          <note n="83eebfdf">
            Därför menar jag att detta är en principiellt viktig sak. Sedan
            får vi se hur just det här förslaget fungerar.
          </note>
          <note n="0ff935ca">
            Jag är helt överens med Beatrice Ask om att man skall följa det
            noga. Jag instämmer också i att det förslag som regeringen till
            sist lade fram, nämligen svux, är bättre än det första förslaget.
            Det var därför vi gjorde den ändringen.
          </note>
          <note n="594146f0">
            Men låt oss nu se hur det här fungerar och inte i onödan försöka
            spela ut yngre mot äldre, särskilt inte som det här förslaget
            inte på något sätt försämrar situationen för de yngre.
          </note>
          <note n="e29e2bc1">
            (forts. 5 §)
          </note>
          <note n="b84cb52e">
            Ajournering
          </note>
          <note n="3fab85a2">
            På förslag av förste vice talmannen beslöt kammaren kl. 14.23
            att ajournera förhandlingarna till kl.
          </note>
          <note n="4c321d33">
            14.30 då frågestunden skulle börja.
          </note>
          <note n="21f1d997">
            Återupptagna förhandlingar
          </note>
          <note n="54cc11de">
            Förhandlingarna återupptogs kl. 14.30.
          </note>
          <note n="88c014eb">
            4 § Muntliga frågor till regeringen
          </note>
          <note n="ee22b12d">
            Anf. 39 FÖRSTE VICE TALMANNEN
          </note>
          <note n="78fd6c97">
            Jag hälsar socialminister Ingela Thalén, justitieminister Laila
            Freivalds, utbildningsminister Carl
          </note>
          <note n="6b6303a5">
            Tham, jordbruksminister Margareta Winberg och statsrådet Leif
            Blomberg hjärtligt välkomna till kammaren.
          </note>
          <note n="a30e771c">
            Med ändring av tidigare lämnat meddelande kommer socialministern
            och inte justitieministern att besvara allmänpolitiska frågor.
            Socialministern besvarar även frågor inom sitt eget ansvarsområde.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note n="f66208e8">
            Frågestunden genomförs enligt de nya reviderade reglerna, som
            innebär att det finns möjlighet för annan än frågeställaren att
            ställa följdfrågor.
          </note>
          <note n="e1585ee7">
            Ungdomar och alkohol
          </note>
          <note n="c6c07aa2">
            Anf. 40 URBAN AHLIN (s)
          </note>
          <note n="57d77e2b">
            Herr talman! Jag har en fråga till regeringen. Jag har fått ett
            samtal från elever från Vadsbogymnasiet i
          </note>
          <note n="2ef17001">
            Mariestad. De har engagerat sig väldigt hårt i att minska våldet
            i samhället.
          </note>
          <note n="3dc09f3e">
            De påtalade för mig hur lätt det är för ungdomar att få tag i
            hembränt. De sade att småungar bälgar i sig folköl som de har
            köpt i närmaste ICA-affär. För dem framstår kopplingen mellan
            våld och alkohol som helt uppenbar.
          </note>
          <note n="e316ae9e">
            Vad anser regeringen om detta? Har man något förslag för att
            komma till rätta med problemet?
          </note>
          <note n="93c46caa">
            Anf. 41 Socialminister INGELA
          </note>
          <note n="579b8623">
            THALÉN (s)
          </note>
          <note n="f8a26b53">
            Herr talman! Det är alldeles riktigt att socialförsäkringsminister
            Anna Hedborg och jag har uppmärksammat denna fråga tillsammans
            med övriga berörda statsråd. Vi har också varit runt i olika kommuner
            och lyft fram det faktum att väldigt många alldeles för unga använder
            mycket folköl.
          </note>
          <note n="e2d7a874">
            Det vi kan göra åt det är att vi som vuxna, oavsett om vi är
            politiker, arbetar inom skolan, är fritidsledare, föräldrar, grannar
            eller anhöriga, ser till att jobba med, prata med och vara stöttepelare
            för unga människor så att de inte börjar dricka folköl. Vi kan
            också se till - det är ett ansvar för butikerna - att vara mycket
            strikta när det gäller vem vi säljer folköl till.
          </note>
          <note n="7a5610bd">
            Man får alltså inte sälja folköl till riktigt unga människor.
          </note>
          <note n="32d06990">
            Det finns regler för vad som gäller för hembränt.
          </note>
          <note n="5128a889">
            Man får över huvud taget inte bränna hemma. Det finns lagar för
            att straffa dem som gör så. Också här handlar det om diskussion
            och upplysning. Hela vuxenvärlden måste ha en gemensam hållning
            när det gäller att förhindra unga att komma i kontakt med alkohol
            över huvud taget och hjälpa dem till miljöer där de inte kommer
            åt alkohol - varken folköl eller hembränt.
          </note>
          <note n="ec122f9e">
            Anf. 42 ULLA-BRITT HAGSTRÖM (kds)
          </note>
          <note n="51a6181f">
            Herr talman! Enligt en enkät som Skaraborgsinstitutet har gjort
            vet 40 % av killarna i årskurs 9 var man får tag på hembränt.
            Detta är en allvarlig fråga.
          </note>
          <note n="cfbca53f">
            Jag fick av statsrådet Anna Hedborg förra veckan reda på att
            man kan utdöma straffskatt med 474 kr per liter ren alkohol för
            hembränning, och inte bara fängelse eller böter. Men hon kunde
            inte ge något exempel.
          </note>
          <note n="eba3eb23">
            Kan Ingela Thalén påvisa att någon har dömts på detta sätt?
          </note>
          <note n="dd4b2511">
            Anf. 43 Socialminister INGELA
          </note>
          <note n="579b8623">
            THALÉN (s)
          </note>
          <note n="46727c76">
            Herr talman! Nej, det kan inte jag heller göra.
          </note>
          <note n="22260989">
            Ordningen vad gäller hembränning är naturligtvis litet hemlig.
            Det är här jag menar att vuxenvärldens attityder kommer in.
          </note>
          <note n="0f135f58">
            Det handlar också om att vi vuxna är tydliga mot varandra och
            inte bara mot de unga, att man inte skall sprida hembränt till
            varandra och framför allt inte till unga människor. Det finns
            regelverk för hur man skall komma åt det. Men det handlar också
            om våra attityder som vuxna människor.
          </note>
          <note n="8411835d">
            Anf. 44 INGRID NÄSLUND (kds)
          </note>
          <note n="2a9d268c">
            Herr talman! Jag vill haka på här, eftersom jag hade tänkt att
            ställa en fråga i samma riktning.
          </note>
          <note n="6bf69470">
            Det är många av oss som tycker att det vore bättre om det inte
            var så fri tillgång till folköl. Jag undrar om regeringen har
            tänkt sig att göra någonting på det området.
          </note>
          <note n="92344987">
            För att vidga frågan har vi många signaler som tyder på att många
            väldigt unga människor men också litet äldre ungdomar handskas
            vårdslöst med alkoholen för sin egen del och kommer in i mycket
            dåliga vanor. Vi såg senast i går kväll och har hört under en
            tid hur det är i studentvärlden.
          </note>
          <note n="cdbff168">
            Jag undrar om socialministern har några lämpliga åtgärder att
            komma med när det gäller att kanske stimulera till en annan form
            av umgängesliv också på det stadiet.
          </note>
          <note n="101f79fb">
            Anf. 45 Socialminister INGELA
          </note>
          <note n="579b8623">
            THALÉN (s)
          </note>
          <note n="f5df6b84">
            Herr talman! I mitt första svar anvisade jag litet grand det
            som Anna Hedborg och jag har ägnat hösten och vintern åt, nämligen
            att ta upp en diskussion i anslutning till den nya alkohollag
            som riksdagen har beslutat om.
          </note>
          <note n="0778e29d">
            Kommunerna får där möjlighet att arbeta med handlingsplaner för
            hur man bl.a. skall skapa ordning i sin egen kommun och bidra
            till att ordna med miljöer så att unga människor får en bättre
            tillvaro.
          </note>
          <note n="d72cdd4b">
            Det handlar återigen om ett förhållningssätt. Det finns redan
            i dag regler som man kanske inte alltid följer, t.ex. för försäljning
            av folköl i butiker m.m. Vi vuxna måste hjälpas åt som butiksägare,
            föräldrar och grannar så att man håller fast vid det som redan
            finns.
          </note>
          <note n="146b3c59">
            Sedan är frågan om man skall göra någonting ännu mer restriktivt.
            Jag utgår då ifrån att frågeställaren tänker sig folköl skall
            lyftas in på Systemet. Den frågan har i varje fall inte ännu varit
            föremål för prövning.
          </note>
          <note n="92e110e0">
            Anf. 46 Justitieminister LAILA
          </note>
          <note n="4335b2e6">
            FREIVALDS (s)
          </note>
          <note n="97820deb">
            Herr talman! När det gäller frågan om att komma åt hembränt vill
            jag utifrån mitt perspektiv säga att den omorganisation som nu
            pågår inom polisen innebär att man inför ett annat sätt att arbeta,
            nämligen närpolisverksamhet där man skall arbeta problemorienterat.
            Det kommer att innebära bl.a. att polisen får bättre möjligheter
            att ha kontroll över ett begränsat geografiskt område. Polisen
            får mycket större kunskap och möjlighet att få information när
            det bl.a.
          </note>
          <note n="3aa7d71f">
            förekommer hembränt och kan då ingripa mot det.
          </note>
          <note n="8146109e">
            Problemet i dag är att information om hembränning så sällan kommer
            till polisens kännedom. Det behövs ett annat arbetssätt för att
            få den informationen och kunna åtala och döma de som ägnar sig
            åt det.
          </note>
          <note n="89f5a4e6">
            Dopingspreparat
          </note>
          <note n="8a284f8d">
            Anf. 47 KARIN PILSÄTER (fp)
          </note>
          <note n="78bcf1cb">
            Herr talman! Som Urban Ahlin sade här förut finns en mycket stark
            koppling mellan våld och bruk av droger. När droger är inblandade
            blir det mer våld.
          </note>
          <note n="59acd5c5">
            Jag skulle därför vilja fråga justitieministern hur det ligger
            till med att få fram ett förslag om att kriminalisera bruket av
            dopingspreparat och vad regeringen i övrigt tänker göra för att
            bekämpa användningen av dopingspreparat.
          </note>
          <note n="3b916f32">
            Anf. 48 Justititieminister LAILA
          </note>
          <note n="4335b2e6">
            FREIVALDS (s)
          </note>
          <note n="d3820064">
            Herr talman! Frågan skulle kanske egentligen har riktats till
            socialministern. Det är alltid litet svårt med dessa frågor som
            är departementsöverskridande. Låt mig därför besvara frågan, eftersom
            jag har en del som är mitt ansvar i sammanhanget.
          </note>
          <note n="0ee13757">
            När det gäller dopning har regeringen givit uppdrag åt en person
            att snabbt ta fram ett lagförslag när det gäller kriminaliseringen.
            Där kommer inom en ganska kort tid ett förslag som vi kan gå vidare
            med och lagstifta.
          </note>
          <note n="4c87e641">
            Det handlar i väldigt stor utsträckning om att få ut information
            till ungdomar som nu i så stor omfattning intresserar sig för
            dessa preparat utan att veta om deras konsekvenser. Här måste
            vi använda de vanliga kanalerna, skolan, fritidsverksamhet och
            inte minst idrottsrörelsen.
          </note>
          <note n="474412af">
            Det är dess bättre så att t.ex. idrottsrörelsen i dag är mycket
            aktiv när det gäller att sprida information och komma i kontakt
            med de ungdomar som befinner sig i riskzonen och ägnar sig åt
            detta och få dem att inse att dessa preparat inte är bra för deras
            hälsa och att effekterna av dem t.o.m. kan leda till våld och
            annan kriminalitet.
          </note>
          <note n="7bbfeacb">
            Det är en oerhört viktigt uppgift vi har att se till att vi når
            ut till ungdomar på ett helt annat sätt än vad vi har lyckats
            hittills och få dem att inse faran med detta bruk.
          </note>
          <note n="97c2bd1f">
            Åldersgränser för bantningspreparat
          </note>
          <note n="08f9c891">
            Anf. 49 ELISA ABASCAL REYES (mp)
          </note>
          <note n="5a720c62">
            Herr talman! Jag vill anknyta till de andra frågorna om våld.
            När det handlar om våld hos unga människor talar vi ofta om förebilder.
            Vad gäller tjejer är förebilderna i dag anorektiska ideal, vilket
            gör att t.ex.
          </note>
          <note n="fea05e8a">
            20 % av flickorna i årskurs 5 har bantat vid något tillfälle.
            I England har man kunnat påvisa att flickor redan i 6-årsåldern
            bantar.
          </note>
          <note n="1b5b0825">
            Jag ser detta som ett våld mot sig själv och ett strukturellt
            våld där kvinnor inte accepteras i olika former. Jag undrar om
            regeringen avser att vidta några åtgärder, t.ex. att införa ett
            förbud mot att sälja bantningsmedel under en viss åldersgräns
            vad gäller sådana bantningsmedel som i dag kan säljas hur som
            helst på marknaden.
          </note>
          <note n="3084cd7f">
            Anf. 50 Socialminister INGELA
          </note>
          <note n="579b8623">
            THALÉN (s)
          </note>
          <note n="7f7dc977">
            Herr talman! De frågorna tillhör litet grand samma sfär som frågan
            om dopingspreparaten. Jag vill också anknyta till vad justitieministern
            sade om hela vuxenvärlden och våra förebilder, som Elisa Abascal
            Reyes själv nämnde.
          </note>
          <note n="1587fe85">
            För min egen personliga del kan jag säga att för de medel som
            har anknytning till läkemedelsområdet finns det föreskrifter.
            Sedan finns det bantningspreparat som är kopplade till vissa hälsoavsnitt,
            dvs. man hänvisar dem till hälsoavsnitt.
          </note>
          <note n="c5d42650">
            Det handlar också om på vilket sätt vi ser på unga människor
            och deras egen kropp och tillväxt. Här har vi gemensamt en väldigt
            stor uppgift att fylla.
          </note>
          <note n="66c3ec23">
            När det gäller att plocka bort medel ur marknaden som är farliga
            finns det en särskild ordning för det.
          </note>
          <note n="67a8287b">
            Beträffande de medel som är direkt farliga finns det redan i
            dag en åldersgräns.
          </note>
          <note n="2aabf305">
            Anf. 51 ELISA ABASCAL REYES (mp)
          </note>
          <note n="039de6de">
            Herr talman! Jag tyckte att socialministern undvek frågan om
            åldersgräns. Det gäller de preparat på marknaden som i dag kan
            säljas till t.ex. 10-, 11- och
          </note>
          <note n="146516be">
            12-åringar, vilket kan leda in i beroende, anorexi och bulimi.
          </note>
          <note n="3e062d9f">
            Finns det något sätt att hantera den frågan? Finns det redan
            i dag på marknaden preparat som bara kan säljas till äldre människor,
            t.ex. genom åldersgränser?
          </note>
          <note n="7043461c">
            Jag tyckte inte att jag fick något svar.
          </note>
          <note n="cf9a3cee">
            Anf. 52 Socialminister INGELA
          </note>
          <note n="579b8623">
            THALÉN (s)
          </note>
          <note n="b8a3af0e">
            Herr talman! För att kunna vara väldigt konkret skulle jag behöva
            ett exempel på vilket preparat som avses. De medel som påverkar
            kroppen på ett sådant sätt att man blir sjuk av dem, t.ex. efter
            bantning, skall inte säljas vare sig till minderåriga eller till
            andra.
          </note>
          <note n="5a7500bb">
            Sedan kan det finnas andra typer av preparat som påverkar. Är
            det så att det finns exempel på den typen av preparat, måste man
            gå in och titta på enstaka preparat. Att svara generellt är litet
            svårt när man skall diskutera en åldersgräns.
          </note>
          <note n="1d82a66f">
            Vårjakt på morkulla
          </note>
          <note n="c5ef2a61">
            Anf. 53 ARNE ANDERSSON (m)
          </note>
          <note n="9b2f2298">
            Herr talman! Jag vill ställa en fråga med kulturell anknytning
            till jordbruksministern.
          </note>
          <note n="6a171957">
            För en vecka sedan beslutade regeringen att avskaffa vårjakt
            på morkulla, och det har upprört jägarleden. Av den information
            som då lämnades framgick att det mer var ett självklart följdbeslut
            med anledning av vårt EU-inträde.
          </note>
          <note n="a982d2bd">
            Jag har förkovrat mig litet i det här ärendet och funnit att
            det både är ett förenklat och felaktigt synsätt. Jag vill påpeka
            vad som stod i propositionen när riksdagen beslutade i Europafrågan.
            Där framgår alldeles tydligt att nuvarande allmänna jakttider
            utom vad beträffar skarv och korp skulle kunna gälla, och även
            avseende dem skulle man kunna tillämpa undantagsregler.
          </note>
          <note n="666f9439">
            Herr talman! Som ytterligare stöd har jag också läst på i en
            programförklaring från Socialdemokraterna inför valet, där man
            hade riktlinjer för en socialdemokratisk jaktpolitik. Där säger
            man att jakten med detta programutkast skulle sättas i fokus och
            att jakten är ett traditionellt och tungviktigt inslag i svenskt
            liv och leverne.
          </note>
          <note n="9e29f566">
            Nu vill jag fråga jordbruksministern hur det kunde bli så stolligt
            alldeles strax på vårkanten både med propositionen och med det
            jaktliga budskap som kom från Socialdemokraterna.
          </note>
          <note n="ca6cd540">
            Anf. 54 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="ee4b61fc">
            Herr talman! Får jag först kommentera det socialdemokratiska
            jaktprogrammet. Det är mycket riktigt så som Arne Andersson läste
            upp. Med anledning av det och att vi gick till val på det har
            jag också tillsatt en jaktutredning under ledning av Ulla Pettersson
            som skall titta på litet olika saker inom de ramar som står till
            buds när vi nu är medlemmar i EU.
          </note>
          <note n="a44f4271">
            Medlemskapet medför att vi omfattas av EU:s fågeldirektiv. Det
            medförde att regeringen för 14 dagar sedan - inte en vecka - ändrade
            jaktförordningen. Det betyder att det blir ändrad jakttid på fyra
            fågelarter.
          </note>
          <note n="10032fae">
            Det är morkulla, ringduva, skarv och korp.
          </note>
          <note n="f480ff4a">
            I de förhandlingar som hölls inför medlemskapet fanns det en
            arbetsgrupp där olika departement var inblandade. Där fanns också
            de båda jägarorganisationerna med. Där fanns det möjlighet att
            ta upp frågan om undantag för t.ex. morkulla. Men någon sådan
            framställning gjordes aldrig.
          </note>
          <note n="61cf2503">
            Den här frågan diskuterades första gången i departementet före
            folkomröstningen. Det gavs ett uppdrag till Naturvårdsverket alldeles
            efter folkomröstningen, och nu har vi fattat beslut. Detta följer
            helt EU:s fågeldirektiv, vilket jag tycker är bra.
          </note>
          <note n="03f49c1b">
            Anf. 55 ARNE ANDERSSON (m)
          </note>
          <note n="b574ea79">
            Herr talman! Jag tackar statsrådet för att det har blivit en
            jaktlig utredning. Men hade det inte varit lämpligt att låta Ulla
            Pettersson titta på detta fenomen och inte skynda på med ett beslut.
          </note>
          <note n="652e1dc8">
            Jag är mycket inriktad på att detta skall få en bra lösning och
            vill för den skull inte gå ministern för när, men jag tror nog
            att medarbetarna bör ta fram propositionen och tillsammans med
            ministern ta del av vad det faktiskt står. Där står uttryckligen:
            I anslutningsakten framgår beträffande fågelskyddsdirektivet att
            Sverige som medlem i unionen kan behålla nuvarande allmänna jakttider
            utom vad gäller korp osv.
          </note>
          <note n="f6d37b3d">
            Jag vill nog ändå tillstå att det är något som vi borde talas
            vid om.
          </note>
          <note n="3f34415d">
            Anf. 56 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="2e4ee471">
            Herr talman! Nu vet inte jag vilken av de två
          </note>
          <note n="91f8b1ff">
            EU-propositionerna - den borgerliga regeringens eller den socialdemokratiska
            regeringens - som Arne Andersson avser.
          </note>
          <note n="941aee83">
            Däremot vet jag att den tidigare borgerliga regeringen var mycket
            ljumt intresserad av att föra fram dessa frågor inför folkomröstningen.
            Man visste redan då att det fågeldirektiv som EU har skulle komma
            att innebära förändringar för svensk del. Det fanns grupper som
            skulle oroas av detta. Därför diskuterades den här frågan inte
            alls. Det sades att den jakt som vi har skulle kunna fortsätta,
            möjligen med dessa undantag.
          </note>
          <note n="d002da55">
            Men det är alltså fyra fågelarter som berörs av detta. Jag räknade
            upp dem alldeles nyss. Jag förstår inte hur vi skulle kunna komma
            undan fågeldirektivet.
          </note>
          <note n="1b54e4ad">
            Jag ser för övrigt ingen anledning till det heller. Det betyder
            i sak att för morkulla senareläggs jakten.
          </note>
          <note n="b8e500b2">
            Starten senareläggs från första måndagen efter midsommar till
            den 21 augusti.
          </note>
          <note n="ce5687dc">
            Anf. 57 GUDRUN LINDVALL (mp)
          </note>
          <note n="1fe5aa1e">
            Herr talman! Jag vill börja med att gratulera jordbruksministern
            till ett mycket bra beslut. Det här följer helt EU-direktivet
            som säger att det inte skall vara någon jakt på fågel under häckningstid.
          </note>
          <note n="f91492fc">
            Jag skulle vilja ställa en följdfråga. Det här måste betyda att
            vårjakten på fågel också skall följa detta lika strikt. Är det
            en riktig tolkning?
          </note>
          <note n="46ed5fcf">
            Anf. 58 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="f4c32204">
            Herr talman! Jag tror att Gudrun Lindvall och jag skall ha en
            debatt om detta. Jag antar att hon tänker på jakt på ejder. Vi
            skall ha en debatt om detta om ett litet tag här i kammaren. Jag
            har inga planer på att frångå EU:s fågeldirektiv på något område,
            inklusive vårjakten.
          </note>
          <note n="3e3ab1d7">
            Flyktingar
          </note>
          <note n="ab7c2799">
            Anf. 59 ELVER JONSSON (fp)
          </note>
          <note n="40ea6a20">
            Herr talman! Jag har en fråga till invandrarministern. Den gäller
            flykt. Dock icke fåglar, utan de miljontals stackars flyktingar
            som tvingas ge sig i väg därför att förhållandena där de bor är
            omöjliga.
          </note>
          <note n="37c69b01">
            Vi har haft många debatter om det här i kammaren. Mina frågor
            är: Vad gör regeringen för att mer aktivt undanröja motiv för
            att människor skall behöva fly? Vad gör regeringen för att våra
            grannländer, de västeuropeiska länderna och de nordiska länderna,
            tar ett större ansvar för den flyktingström som vi har?
          </note>
          <note n="d0d29f4b">
            Anf. 60 Statsrådet LEIF BLOMBERG (s)
          </note>
          <note n="84bcb087">
            Herr talman! När det gäller att föregripa och förhindra att flyktingsituationer
            uppstår kan man påstå att både vårt fredsarbete och vår biståndsverksamhet
            kan bidra i den riktningen.
          </note>
          <note n="10820260">
            I de direktiv som vi har gett Invandrings- och flyktingpolitiska
            kommittén ingår klara och entydiga direktiv om att just se på
            den här situationen och på vilket sätt vi i framtiden bättre skall
            kunna föregripa och förhindra att flyktingsituationer uppstår.
            Det kan ske genom att vi samverkar och samordnar oss internationellt
            med andra länder. Men också genom att samordna sakpolitikområden,
            t.ex. flyktingpolitik, biståndspolitik, säkerhetspolitik osv.
            Det är den inriktning de har.
          </note>
          <note n="ba4b44cb">
            Kommittén kommer att lägga fram sitt betänkande i slutet på juni
            månad, dvs. inom loppet av cirka en och en halv månad. Då får
            vi svar på dessa frågor.
          </note>
          <note n="8b4cf586">
            Sedan kan vi debattera detta under hösten. Vi kommer också att
            lägga en proposition på riksdagens bord.
          </note>
          <note n="dd05f777">
            Vad gör vi då i övrigt? Inom den europeiska gemenskapen diskuteras
            för närvarande fördelningen av bördor mellan de olika länderna
            i EU i händelse av en kommande massflykt. Än så länge har vi inte
            nått fram till något resultat, men debatten och dialogen fortgår.
            Vi hoppas att vi skall kunna hitta fram till en lösning där fler
            länder tar ett större ansvar än för närvarande.
          </note>
          <note n="30762cf2">
            Anf. 61 GUSTAF VON ESSEN (m)
          </note>
          <note n="7fe8be53">
            Herr talman! Jag skulle vilja ställa en fråga till
          </note>
          <note n="5c935067">
            Leif Blomberg om närområdet. I Baltikum finns det tre länder
            som inte har skrivit på flyktingkonventionen. Man arbetar väl
            med att göra det så småningom.
          </note>
          <note n="577b5323">
            Därför kan vi inte återsända flyktingar dit ännu.
          </note>
          <note n="76479b6a">
            Dessutom finns det, har jag förstått via UNHCR, ett antal av
            UNHCR definierade flyktingar i de baltiska staterna. De har alltså
            flyktingstatus. De är inte så hemskt många, men det finns ett
            antal.
          </note>
          <note n="492ea8e9">
            Har invandrarministern något förslag på hur man skulle kunna
            göra något för dessa flyktingar? Vi har ju en kvot för s.k. kvotflyktingar.
            Skulle man inte kunna tänka sig att hjälpa till här? De är fast
            där och kommer inte därifrån. Det finns inga möjligheter för dem
            att återvända till sitt ursprungsland.
          </note>
          <note n="fbfda37f">
            Anf. 62 Statsrådet LEIF BLOMBERG (s)
          </note>
          <note n="167a6604">
            Herr talman! Det är riktigt att vi har tre länder inte så långt
            ifrån oss som inte har skrivit på Genèvekonventionen, nämligen
            de tre baltiska staterna.
          </note>
          <note n="d3811c10">
            Låt mig börja med att säga att vi nu har dragit i gång ett arbete
            tillsammans med baltiska staterna i syfte att skapa förutsättningar
            för dem att skriva på
          </note>
          <note n="02fb1c60">
            Genèvekonventionen och även kunna leva upp till den. De har preciserat
            det så att de vill ha hjälp med lagstiftning på området för att
            ha en bra asylhantering.
          </note>
          <note n="7259401d">
            De vill ha hjälp med förläggningsverksamhet och även med att
            bygga upp kunskap och kompetens kring gränsbevakning osv.
          </note>
          <note n="d03442bb">
            Detta är en verksamhet som fortgår. För att ta ett konkret exempel
            kommer vi att ha en dialog med
          </note>
          <note n="6ec111bf">
            Lettlands inrikesminister här i Sverige under juni månad i syfte
            att konkretisera dessa insatser och få en nära dialog för att
            kunna lösa dessa problem.
          </note>
          <note n="2bfabca0">
            När det gäller personer som har flyktingstatus och som finns
            i Baltikum vill jag säga att vi för närvarande inte har några
            planer på att göra något. Men det kan finnas skäl att ha detta
            i åtanke och se om vi skulle kunna göra något. Jag kan inte lova
            något i dag.
          </note>
          <note n="7767ed98">
            Samefonden
          </note>
          <note n="32574bde">
            Anf. 63 MAGGI MIKAELSSON (v)
          </note>
          <note n="565b45c0">
            Herr talman! Jag vill ställa en fråga till jordbruksministern,
            eller jag kanske skall säga sameministern.
          </note>
          <note n="0479d3ff">
            I kompletteringspropositionen redovisas att regeringen har för
            avsikt att dra in 494 000 kr från Samefonden för, som man skriver,
            felaktigt utbetalda partistöd. I ett brev som jag har fått del
            av, och som är ställt till regeringen och daterat den 27 april,
            från
          </note>
          <note n="f361481e">
            Ingwar Åhrèn som är styrelseordförande redovisas att det inte
            har framgått av regleringsbrevet vare sig från
          </note>
          <note n="eee9de40">
            1993/94 eller 1994/95 att man inte får betala ut partistöd. Vidare
            sägs det att Sametinget således har handlat i god tro när de har
            gjort det.
          </note>
          <note n="f98aba25">
            Det framgår också att man inte har hört vare sig
          </note>
          <note n="622014d8">
            Samefondens samiska ledamöter eller Sametinget innan man har
            lagt fast kompletteringspropositionen.
          </note>
          <note n="607ca83a">
            Då vill jag fråga om sameministern anser att det är juridiskt
            och moraliskt rätt att mot den bakgrunden dra in dessa pengar
            retroaktivt. Jag vill också ha reda på vilka kontakter departementet
            har tagit med Sametinget och Samefonden.
          </note>
          <note n="68dd07cf">
            Anf. 64 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="b2c3993c">
            Herr talman! Jag har personligen haft kontakt med samerna i den
            här frågan. Samerna har varit mycket medvetna om att de har använt
            pengarna på ett felaktigt sätt. De gjorde detta trots att de visste
            att det var fel.
          </note>
          <note n="dcc4942c">
            Sametinget är ju en ny företeelse och har vissa inkörningsproblem
            på olika områden. Det är både en myndighet och ett folkvalt organ.
            Visst kan jag säga att det är otillfredsställande att vi hittills
            inte har lyckats lösa frågan om ett partistöd. Det kommer vi att
            göra i särskild ordning. Vi har hittills inte gjort det, och inte
            heller den tidigare regeringen gjorde det.
          </note>
          <note n="7d5ec6f0">
            Man har varit medveten om att man inte fick använda sitt förvaltningsanslag
            till partistöd, och trots det gjorde man det. Det är skälet till
            att vi nu drar in pengarna den här vägen.
          </note>
          <note n="871a4f15">
            Vi har också uttryckligen uttalat att det finns en möjlighet
            att använda pengarna i Samefonden till partistöd, men det har
            Sametinget inte velat göra.
          </note>
          <note n="94298362">
            Anf. 65 MAGGI MIKAELSSON (s)
          </note>
          <note n="c2f81323">
            Herr talman! Det framgår av betänkandet och av den debatt som
            har förts i kammaren att detta skall ses över, men jag tycker
            att det verkar finnas en förmyndaraktig attityd. Man säger: Bara
            därför att ni tidigare har gjort fel skall vi nu dra in det här,
            så att ni inte får några pengar i framtiden. Är inte detta ett
            förlegat sätt att handlägga en sådan fråga?
          </note>
          <note n="f1398e02">
            Jag vill höra vilka möjligheter regeringen har att ompröva detta.
          </note>
          <note n="6ae0e08b">
            Anf. 66 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="2c79e632">
            Herr talman! Nej, vi kommer inte att ompröva detta. Däremot kommer
            vi att försöka hitta en lösning för framtiden.
          </note>
          <note n="f7ae4fbb">
            Förfarandet har kritiserats också av Riksrevisionsverket, och
            det är ett av skälen till att vi nu gör på detta vis. Jag vill
            återigen poängtera att man var medveten om att det inte var möjligt
            att använda pengarna på detta sätt. Ändå gjorde man det. Man gjorde
            det alltså i trots mot vad som var tillåtet, och det är skälet
            till att vi drar in pengarna på detta sätt.
          </note>
          <note n="8d993217">
            Tullen
          </note>
          <note n="1eaa9b03">
            Anf. 67 FANNY RIZELL (kds)
          </note>
          <note n="cc324403">
            Herr talman! En man som reste från Washington i lördags mellanlandade
            på Arlanda. Han gick över till inrikeshallen och reste till Göteborg.
            Där hämtade han ut sitt bagage på inrikesterminalen.
          </note>
          <note n="deaf0e1e">
            Jag undrar om det inte är underligt att tullen inte på något
            vis har möjlighet att bevaka vad som händer.
          </note>
          <note n="c2e45a26">
            Anf. 68 Socialminister INGELA
          </note>
          <note n="579b8623">
            THALÉN (s)
          </note>
          <note n="2c5ed960">
            Herr talman! Detta får väl hamna under allmänna frågor. Jag känner
            inte till det enskilda fallet. Normalt sett skall man ju förtulla
            på den ankomstplats som man först kommer till, dvs. Arlanda, Landvetter
            eller
          </note>
          <note n="bce46430">
            Bulltofta, när man kommer utifrån.
          </note>
          <note n="d2e67291">
            Jag utgår från att om detta är ett undantag från den vanliga
            regeln, får man granska just detta enskilda fall. Jag har dock
            ingen möjlighet att djupare kommentera detta.
          </note>
          <note n="8838a6a3">
            Anf. 69 FANNY RIZELL (kds)
          </note>
          <note n="55c4f7de">
            Herr talman! Jag hoppas i så fall att detta på något sätt kommer
            att åtgärdas. Detta är väl något som i varje fall inte de europeiska
            gemenskaperna kan uppskatta.
          </note>
          <note n="ea00979d">
            Kontroll av kött från EU-länder
          </note>
          <note n="431a204e">
            Anf. 70 MARIE WILÉN (c)
          </note>
          <note n="76326d24">
            Herr talman! Jag vill ställa en fråga till jordbruksminister
            Margareta Winberg om frihet från salmonella i kött från EU-länderna.
            Det framkom för drygt en månad sedan i medierna att EU-länderna
            inte följer reglerna om certifiering, som skall garantera att
            nöt- och griskött som förs in i Sverige är fritt från salmonella,
            på det sätt som man kom överens om i
          </note>
          <note n="7aef7e62">
            EU-förhandlingarna.
          </note>
          <note n="a373daf6">
            Jag fick den 2 maj i ett svar från jordbruksministern besked
            om att man inom EU inte var överens om vilka mikrobiologiska tester
            som skall utföras för att certifieringen skall kunna genomföras.
            Jordbruksministern skulle ta nya initiativ i frågan, som åter
            skulle tas upp i Coreper.
          </note>
          <note n="cc7dc3c0">
            Jag undrar nu om frågan har tagits upp och vad man i så fall
            kom fram till. Om frågan inte har varit uppe i Coreper undrar
            jag när den kommer upp.
          </note>
          <note n="cad1fcdb">
            Anf. 71 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="912c2862">
            Herr talman! Det är alldeles riktigt att vi ännu inte har ett
            godtagbart skydd mot salmonella i Sverige, såsom förespeglades
            inför folkomröstningen och som även sades i förhandlingsresultatet.
            Skälet är att det finns vissa länder som mer eller mindre bromsar
            det hela. Vissa länder, t.ex. Nederländerna och Spanien, har aldrig
            kontrollerat sin mat visavi salmonella, och nu skall man där plötsligt
            göra det för att få exportera till Sverige. Man vet inte hur man
            skall göra, vilka tester man skall utföra osv. Dessvärre kommer
            länderna dessutom sinsemellan inte överens. Det är just nu en
            tvist, trots att vi har fått in detta i vårt förhandlingsresultat.
          </note>
          <note n="996b4f70">
            Problemet har tagits upp men är ännu inte löst. Jag sade vid
            det aktuella tillfället, eller möjligen senare i någon intervju
            e.d., att jag avser att ta upp detta på rådsmötet den 29, om det
            då inte ändå skall behandlas. Om frågan den 29 inte är färdigbehandlad
            och löst, kommer jag då att ta upp den under övriga frågor för
            att trycka på, eftersom den ordning som nu råder är helt otillfredsställande.
          </note>
          <note n="94741258">
            Anf. 72 MARIE WILÉN (c)
          </note>
          <note n="bae03c66">
            Herr talman! Jag undrar också hur det svenska agerandet kommer
            att utformas fram till dess att kontrollfrågan har lösts. Jordbruksministern
            har tidigare sagt att miljö- och hälsoskyddsnämnden i respektive
            kommun måste åta sig detta arbete. För en vecka sedan framkom
            det dock i medierna att kännedomen om reglerna vad avser salmonella
            vid införsel av kött från de övriga EU-länderna är dålig i köttbranschen.
          </note>
          <note n="4981fad9">
            Detta framfördes av Sven Rydberg, som stadsveterinär vid Stockholms
            hälsoskyddsförvaltning.
          </note>
          <note n="51edd11c">
            Jag anser att det är av stor vikt att de som importerar kött
            informerar sig och informeras om vilka regler som gäller. Jag
            undrar därför vilka informationsåtgärder avseende köttbranschen
            jordbruksministern avser att vidta.
          </note>
          <note n="ec01ac14">
            Anf. 73 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="838a5854">
            Herr talman! Det som jag hittills har gjort är att jag har sammankallat
            representanter för köttbranschen och handeln, bl.a. importörer,
            för att diskutera inte specifikt denna fråga utan mera märkningsfrågan.
            Då kom också denna fråga upp.
          </note>
          <note n="4f168182">
            Jag anser inte att det är mitt huvudansvar att lära köttbranschen
            hur den skall kontrollera det här, utan det är ett ansvar som
            ligger på miljö- och hälsoskyddsnämnderna. Jag tror också att
            den debatt som vi har i Sverige och den påtagliga efterfrågan
            som i dag finns på svenskt kött, eftersom man vet att det är salmonellafritt,
            gör att denna medvetenhet ökar hos importörerna. Annars får de
            inte sälja något importerat kött.
          </note>
          <note n="389605cc">
            Sverige som investeringsland
          </note>
          <note n="ca618a5d">
            Anf. 74 PER BILL (m)
          </note>
          <note n="e133b2e3">
            Jag vill ställa en fråga till statsrådet Blomberg.
          </note>
          <note n="ade0b4e4">
            Flera utländska företag känner sig i dag motarbetade i
          </note>
          <note n="4de79806">
            Sverige. Ett av dem är det nybildade Toys R Us Ltd.
          </note>
          <note n="adeb35e1">
            Företaget har på kort tid satt i gång med att driva affärsverksamhet.
            Tyvärr har det märkt att Sverige skiljer sig från det övriga Europa.
          </note>
          <note n="bf9a35a2">
            Företaget har på ett halvår skaffat sig 100 anställda och har
            investerat över 250 miljoner kronor. Ändå motarbetas man.
          </note>
          <note n="156ff0c1">
            Herr talman! Jag tycker att Sverige skall vara ett attraktivt
            land att investera och skapa nya jobb i. Jag skulle därför vilja
            fråga statsrådet vad han tänker göra inom sitt ansvarsområde för
            att Sverige skall bli ett attraktivt land att investera i och
            att ordna nya jobb i, såväl för svenska som för utländska företag.
          </note>
          <note n="cfee5340">
            Anf. 75 Statsrådet LEIF BLOMBERG (s)
          </note>
          <note n="5b28f586">
            Herr talman! Sverige är ett bra land att investera i för bra
            företag. Toys R Us har uppträtt i Sverige på ett sätt om inte
            anstår ett seriöst företag. Jag tycker faktiskt att det borde
            försöka anpassa sig till de svenska förhållandena och det svenska
            kulturmönstret och acceptera de regler och förordningar som gäller
            i
          </note>
          <note n="66dabc68">
            Sverige.
          </note>
          <note n="1c58b31b">
            Det gäller också i det övriga EU att man får ta skeden i vacker
            hand i det land som man kommer till.
          </note>
          <note n="de992fcf">
            Det gäller både Toys R Us och andra företag, och jag tycker att
            det är mycket viktigt.
          </note>
          <note n="9d986547">
            Anf. 76 PER BILL (m)
          </note>
          <note n="1e83e07b">
            Herr talman! Företaget i fråga har butiker i 18
          </note>
          <note n="20de980a">
            länder, och man säger att Sverige är det absolut svåraste landet
            att investera i. Man vill sätta sig ned och komma fram till en
            lösning, men problemet är att man i Sverige skall skriva under
            kollektivavtal utan föregående förhandling. Det finns ingen möjlighet
            att anpassa det individuellt till företaget.
          </note>
          <note n="4b310593">
            Anf. 77 Statsrådet LEIF BLOMBERG (s)
          </note>
          <note n="4e18933f">
            Herr talman! Det som Per Bill tar upp är en fråga mellan parterna
            på arbetsmarknaden. Jag tycker faktiskt att det är ett renlighetskrav
            att Toys R Us accepterar det svenska synsättet när det gäller
            den verksamhet som företaget har i Sverige.
          </note>
          <note n="0ed63a68">
            Detta är viktigt. Så får vi göra som individer när vi kommer
            till andra länder. Vi får då anpassa oss till den kultur som finns
            där och rätta oss efter det regelverk och det synsätt som finns
            i det landet i olika frågor. Det gäller också för företagsamheten.
          </note>
          <note n="8bc0201b">
            Jag tycker alltså att det är ett renlighetskrav att begära detsamma
            av de företag som kommer till Sverige.
          </note>
          <note n="580163ad">
            Toys R Us är ett dåligt exempel, men det finns många företag
            som har gjort seriösa investeringar i
          </note>
          <note n="3bacc9e0">
            Sverige och som tillämpar svensk lagstiftning och svenska avtal.
            Det fungerar alldeles utmärkt, och det kan det göra också på Toys
            R Us, bara man vill acceptera vårt regelverk.
          </note>
          <note n="130d1386">
            Anf. 78 ANNIKA JONSELL (m)
          </note>
          <note n="39838ce5">
            Herr talman! Jag har en fråga till statsrådet Leif
          </note>
          <note n="1dccb67b">
            Blomberg som ansluter till Per Bills fråga.
          </note>
          <note n="84aff66b">
            I måndags besökte jag ett större företag i Malmö.
          </note>
          <note n="494c8479">
            Företaget har verksamhet i flera länder, och man jobbar mycket
            med att få bort gränserna mellan kontorsjobb och s.k. jobb på
            golvet. Man tycker på företaget att det är betydligt svårare att
            få bort de här gränserna i Sverige än vad det är i andra länder
            där man har fabriker. Detta beror inte minst på den svenska arbetsrätten
            och de svenska kollektivavtalen. Det är alltså ett annat exempel
            än Toys R Us.
          </note>
          <note n="343e0183">
            Man kan tycka att det, inte minst för statsrådets parti, borde
            vara angeläget att förändra lagstiftning som låser människor till
            en viss typ av arbete eller en viss klass, om man talar i de termerna.
          </note>
          <note n="1620a515">
            Jag undrar när statsrådet Leif Blomberg kommer att föreslå de
            nödvändiga förändringar och moderniseringar av arbetsrätten som
            de exempel som Per Bill och jag har anfört aktualiserar.
          </note>
          <note n="c7f00d40">
            Anf. 79 Statsrådet LEIF BLOMBERG (s)
          </note>
          <note n="dc15f0aa">
            Herr talman! Vi har tillsatt en arbetsrättskommission, där parterna
            är företrädda, dvs. arbetsgivare och arbetstagare. Det finns också
            en tredje part, och det är staten, regeringen. I trepartssamverkan
            skall vi försöka åstadkomma de förändringar av arbetsrätten som,
            med beaktande av rimliga krav från företagsamhet och från löntagarhåll,
            kan anses vara lämpliga och nödvändiga. Det skall vi göra i samverkan
            med varandra.
          </note>
          <note n="d35eaceb">
            Jag kan inte här förutskicka att vissa ändringar kommer att ske.
            Jag föreställer mig att arbetsgivarparten i Arbetsrättskommissionen
            kommer att tillvarata arbetsgivarintressena.
          </note>
          <note n="8328c58a">
            Försvarets dimensionering
          </note>
          <note n="064d8e17">
            Anf. 80 BENGT HARDING OLSON (fp)
          </note>
          <note n="d5d9ca7e">
            Herr talman! Jag skulle vilja ta upp en försvarsfråga. Det blir
            väl närmast socialministern, som är vikarierande statsminister,
            som jag får testa frågan på.
          </note>
          <note n="28773602">
            Min fråga gäller: Hur skall vi dimensionera det svenska försvaret,
            och vilka besparingar skall egentligen göras?
          </note>
          <note n="080229f5">
            Jag är medveten om att det är lätt att svara att beredning pågår,
            men jag tycker att det är alltför lätt.
          </note>
          <note n="0574208f">
            Det pågår egentligen inte någon beredning, i varje fall inte
            parlamentariskt. Beredningen har dessutom spruckit; Moderaterna
            har lämnat den, och Folkpartiet har tvingats ut ur den. Därför
            måste debatten föras utanför beredningens stängda dörrar.
          </note>
          <note n="ffddd956">
            På senare tid har vi nu fått så många motsägelsefulla utspel
            angående det svenska försvarets dimensionering, framför allt beträffande
            besparingarna, att det vore bra om vi kunde få ett klarläggande,
            för att minska förvirringen i frågan och oron hos personal och
            svenska folket.
          </note>
          <note n="e2c85b71">
            Anf. 81 Socialminister INGELA
          </note>
          <note n="579b8623">
            THALÉN (s)
          </note>
          <note n="c762a041">
            Herr talman! Jag tror att Bengt Harding Olson har ganska stor
            förståelse för att jag inte kan gå in i en försvarsdebatt här.
            Jag vill bara göra två kommentarer.
          </note>
          <note n="cdd50b64">
            För det första finns det direktiv till den grupp som arbetar.
            Det är utgångspunkten för det arbetet.
          </note>
          <note n="a032eae0">
            För det andra vill jag bestämt tillbakavisa påståendet att Folkpartiet
            skulle ha tvingats ut ur denna arbetsgrupp. Ingen har tvingat
            ut Folkpartiet ur någon arbetsgrupp.
          </note>
          <note n="b1645f8f">
            I den långsiktiga diskussionen har vi, från vår utgångspunkt,
            sagt att vi ansluter oss till FN:s synpunkter när det gäller anpassningen
            av försvarskostnaderna i förhållande till fredsarbete och säkerhetsarbete
            i övrigt.
          </note>
          <note n="ea4b37fd">
            Anf. 82 BENGT HARDING OLSON (fp)
          </note>
          <note n="a7c73864">
            Herr talman! Bakgrunden till mitt påstående om de motsägelsefulla
            beskeden är alltså att försvarsministern upprepade gånger har
            sagt att det inte skall bli några radikala förändringar av det
            svenska försvaret och inte heller några stora besparingar. Ändå
            framträder den kanske främsta socialdemokratiska försvarsexperten,
            nämligen Britt Bohlin, och säger att det nog kan bli aktuellt
            med en halvering av försvaret.
          </note>
          <note n="78f9f0e9">
            Det är ju klart att det sprider osäkerhet och förvirring.
          </note>
          <note n="6317b3dd">
            Kan vi få något litet klarläggande på den här punkten, om Socialdemokraterna
            skall gå åt det ena hållet eller åt det andra hållet?
          </note>
          <note n="f6e48fa5">
            Anf. 83 Socialminister INGELA
          </note>
          <note n="579b8623">
            THALÉN (s)
          </note>
          <note n="1998645c">
            Herr talman! Eftersom debatt pågår, kommer vi naturligtvis att
            få klarlägganden från den debatten. Jag vill än en gång poängtera
            att det finns direktiv till arbetsgruppen. Vad som ligger i uttrycket
            "radikala förändringar" utgår jag från att försvarsministern får
            redovisa litet tydligare.
          </note>
          <note n="ffdb17c4">
            Jag vill också säga att jag är på det klara med att
          </note>
          <note n="c2d0374d">
            Bengt Harding Olson vet att jag inte har vare sig förutsättningar
            eller möjligheter att gå in och föra någon diskussion om huruvida
            det finns synpunkter åt det ena hållet från försvarsministern
            eller åt det andra hållet från en av försvarsutskottets ledamöter.
            Det finns direktiv, det finns en arbetsgrupp och det finns en
            långsiktig plan. Sedan kan man lägga värderingar i tolkningen
            av vad ett antal miljarder i besparingar inom försvaret står för.
            Enligt min uppfattning är det ganska mycket pengar.
          </note>
          <note n="c77b2ed7">
            Yrkesteknisk högskoleutbildning
          </note>
          <note n="a204c39f">
            Anf. 84 INGER LUNDBERG (s)
          </note>
          <note n="ca8d7e89">
            Herr talman! Jag skulle vilja ställa en fråga till utbildningsministern.
          </note>
          <note n="2b010064">
            Det är väldigt mycket som talar för att den yrkestekniska högskoleutbildningen
            hör framtiden till. Den ger unika möjligheter för yrkesskickliga
            människor ute i industrin att få en modern utbildning.
          </note>
          <note n="cfdcfce9">
            Jag vill fråga utbildningsministern om han är beredd att ta initiativ
            till en utbyggnad av YTH i olika delar av landet.
          </note>
          <note n="b31dc7e1">
            Anf. 85 Utbildningsminister CARL
          </note>
          <note n="3549086f">
            THAM (s)
          </note>
          <note n="a2f73859">
            Herr talman! Det pågår för närvarande en diskussion över huvud
            taget när det gäller vissa delar av den eftergymnasiala utbildningen,
            särskilt inriktad på en mer praktisk utbildning. Där finns bl.a.
            ett förslag som i dagarna har skickats ut på remiss. Det innefattar
            också en mera praktiskt orienterad yrkesutbildning.
          </note>
          <note n="56385c8d">
            Innan synpunkter på detta förslag har inkommit är jag inte beredd
            att säga någonting ytterligare.
          </note>
          <note n="bade9bae">
            Anf. 86 INGER LUNDBERG (s)
          </note>
          <note n="32cfefe6">
            Herr talman! Jag hoppas i alla fall att utbildningsministern
            är medveten om vikten av att de människor som nu jobbar ute i
            industrin och i kontorsarbetsyrken, genom en utbildning på mycket
            kvalificerad nivå men där man tar till vara yrkeskunskaperna,
            får chansen på framtidens arbetsmarknad. Det finns anledning att
            vara mycket oroad av att många arbetslösa metallarbetare och pappersbruksarbetare
            fortfarande går arbetslösa, trots att industrin nyanställer i
            mycket stor skala. Jag vill påpeka för utbildningsministern att
            det är bråttom och att det är viktigt.
          </note>
          <note n="6a6b20a1">
            Anf. 87 Utbildningsminister CARL
          </note>
          <note n="3549086f">
            THAM (s)
          </note>
          <note n="a5aa98b6">
            Herr talman! Jag kan helt instämma i detta. Vi har nyligen här
            i kammaren ägnat några timmars diskussion åt just denna fråga.
            Jag vill bara understryka vikten av att det sker en allmän utveckling
            av kunnande, utbildning och kompetens i näringslivet. Jag vill
            också understryka att företagen har ett ansvar, också i sitt eget
            intresse, för att bidra till en sådan personalutveckling.
          </note>
          <note n="9b7601ee">
            Arbetstidslagstiftningen
          </note>
          <note n="7ed9c950">
            Anf. 88 STEN TOLGFORS (m)
          </note>
          <note n="4d29ba99">
            Herr talman! Arbetstidslagens utformning har visat sig kosta
            jobb och försvåra utveckling och tillväxt i svenska företag. Det
            exempel jag vill ge gäller Seven-Eleven, där 50 arbetstillfällen
            hotas när Handels med stöd av arbetstidslagen hindrar företaget
            att ha nattöppna servicebutiker. Den svenska arbetstidslagen går
            betydligt längre än internationella konventioner kräver.
          </note>
          <note n="a5f88a10">
            Regeln är ju, att om man gör en resurs dyr eller svåråtkomlig
            så minskar efterfrågan på den resursen.
          </note>
          <note n="db7d81dd">
            Det gäller också människor på arbetsmarknaden.
          </note>
          <note n="789151e2">
            Med anledning av det här vill jag fråga statsrådet
          </note>
          <note n="170cf5bc">
            Blomberg: Vad säger statsrådet till dem på Seven-
          </note>
          <note n="e03cc684">
            Eleven som hotas av arbetslöshet på grund av arbetstidslagens
            utformning och fackets agerande? Är statsrådet beredd att medverka
            till en avreglering av arbetstidslagen för att underlätta framväxten
            av fler jobb i svenska företag? Har vi råd med lagar som kostar
            jobb i företagen?
          </note>
          <note n="8ebe6474">
            Anf. 89 Statsrådet LEIF BLOMBERG (s)
          </note>
          <note n="a7a57438">
            Herr talman! Den frågan hör inte till mitt ansvarsområde, men
            jag kan säga att regeringen har tillsatt en arbetstidsutredning,
            som just skall se över arbetstiden från en rad olika aspekter.
            Det här kan ju vara en aspekt. Man skall diskutera arbetstidsförkortning
            och andra typer av förändringar i arbetstidslagstiftningen.
          </note>
          <note n="f4182e90">
            Vi får avvakta den utredningens resultat innan vi kan gå in och
            göra några förändringar.
          </note>
          <note n="60417762">
            Det här förefaller vara litet som att sparka in en öppen dörr.
            När jag rör mig i Stockholm kan jag gå in på Seven-Eleven praktiskt
            taget när som helst och köpa t.ex. en banan eller en ask tabletter.
            Det verkar alltså inte vara något större problem med att hålla
            öppet.
          </note>
          <note n="2c6b15b0">
            Anf. 90 STEN TOLGFORS (m)
          </note>
          <note n="5c01c0b6">
            Herr talman! Det är intressant att statsrådet inte följer utvecklingen.
            Seven-Eleven tvingas nämligen byta fackföreningsanknytning, och
            där kommer problemen. Jag är rädd för att statsrådets möjlighet
            att köpa bananer kommer att förändras med tiden.
          </note>
          <note n="2b242576">
            Jag vill också fråga om statsrådets egen uppfattning om detta.
            Hur ser statsrådet Blomberg på en ökad flexibilitet, t.ex. genom
            att man öppnar större möjligheter till individuella avtal mellan
            företag och medarbetare? Hur ser statsrådet på att regleringsbördan
            i dag försvårar framväxten av nya jobb i Sverige?
          </note>
          <note n="9af3b042">
            Det har vi väl knappast råd med?
          </note>
          <note n="537c8a09">
            Anf. 91 Statsrådet LEIF BLOMBERG (s)
          </note>
          <note n="46a24850">
            Herr talman! Ja, man kan ju säga, att för att vi skall kunna
            ha det bra här i landet skall löntagarna återföras till tjänstehjonsstadgan.
            Men den har vi avskaffat, och vi vill inte ha tillbaka den. Det
            tycker jag är viktigt att ha klart för sig.
          </note>
          <note n="82ff3781">
            Så fort fackföreningar och människor får någon form av inflytande
            över sin egen arbetssituation, sina egna arbetstider osv. finns
            det de som tycker att det är ett hinder för en positiv utveckling
            i landet. Får man däremot som arbetsgivare göra precis som man
            tycker och själv önskar kommer paradiset att inträffa i Sverige.
          </note>
          <note n="9cb9038f">
            Det här är ju ingen rimlig beskrivning av ett framtidsscenario;
            det fungerar inte så. Det är genom samverkan, att man löser människors
            och företags problem via överenskommelser, som man kan få ett
            framåtskridande också i Sverige. Det är i varje fall min syn på
            saken.
          </note>
          <note n="0fcb6db8">
            De sverigefinska skolorna
          </note>
          <note n="12c84f13">
            Anf. 92 BIRGITTA WICHNE (m)
          </note>
          <note n="6c3d4c33">
            Herr talman! Jag vill ställa en fråga till utbildningsminister
            Carl Tham.
          </note>
          <note n="de2ce50a">
            Utifrån tidigare uttalanden från ledande socialdemokrater, bl.a.
            Lena Hjelm-Wallén, har jag förstått att man gärna vill slå vakt
            om de sverigefinska skolorna.
          </note>
          <note n="229ef77c">
            Med anledning av en artikel i Borås Tidning vill jag fråga om
            utbildningsministern har ändrat uppfattning när det gäller de
            sverigefinska skolorna.
          </note>
          <note n="e345e082">
            Jag citerar kort ur tidningen. Han syftar på det socialdemokratiska
            kommunalrådet i Borås, Ulf Olsson:
          </note>
          <note n="9aced871">
            "Han vill att kommunen själv ska få besluta om man ska stödja
            en skola eller inte.
          </note>
          <note n="6ee7054b">
            Om den möjligheten funnits hade åtminstone två av Borås friskolor
            fått slå igen.
          </note>
          <note n="7b91acfa">
            - Sverigefinska skolan och Livets ords skola finns ingen anledning
            att stödja, tycker Ulf Olsson."
          </note>
          <note n="5bffba44">
            Litet längre ned i artikeln står följande:
          </note>
          <note n="f3ae70db">
            "Konsekvenserna av den hårdare politiken märks redan. Sverigefinska
            skolan i Borås har gått till kammarrätten för att få mer bidrag
            än kommunstyrelsen vill betala. Tvisten gäller om kommunen ska
            betala bidrag för fyra elever som kommit till skolan under terminen."
          </note>
          <note n="39279faa">
            Man hänvisar till att "Borås inte ska ge bidrag till friskolor
            utöver det man är tvingad till enligt reglerna i skollagen".
          </note>
          <note n="7e91c65b">
            Det är möjligt att detta är i enlighet med reglerna i skollagen.
            Men det får orimliga konsekvenser om det kommer fyra elever strax
            efter det att skolan har börjat eller en bit in på en termin.
          </note>
          <note n="feefbc93">
            Det här har givetvis skapat stor oro bland de sverigefinska skolorna.
            Därför vill jag fråga: Hur ser framtiden och villkoren ut för
            dessa skolor?
          </note>
          <note n="50ab4014">
            Anf. 93 Utbildningsminister CARL
          </note>
          <note n="3549086f">
            THAM (s)
          </note>
          <note n="2670ad52">
            Herr talman! Det här är inte mitt ansvarsområde, och jag kan
            därför inte kommentera det här specifika fallet. Rent allmänt
            vill jag dock gärna säga två saker, som inte torde vara någon
            överraskning här i kammaren.
          </note>
          <note n="f41b4aad">
            För det första har vi i regeringen klart markerat att vi inte
            vill ha en utveckling som innebär fler och fler privatskolor i
            landet med därmed följande segregation. Detta gjordes också klart
            i valrörelsen.
          </note>
          <note n="b6363ff9">
            För det andra har vi tillsatt en utredning som skall se över
            hela systemet med stödet till privatskolorna, eller friskolorna
            som de ofta kallas. Innan den är klar kan vi inte säga hur det
            skall bli.
          </note>
          <note n="4c17a77c">
            Det är dock helt klart att man inte kan ha ett system där privatskolor
            skriver ut sina kostnader på kommunerna samtidigt som dessa har
            tillräckligt med utbildning. Det är just sådana system som urholkar
            den offentliga skolans möjligheter att ge god utbildning, och
            det motsätter vi oss.
          </note>
          <note n="a0075f6d">
            Anf. 94 BIRGITTA WICHNE (m)
          </note>
          <note n="51716d0e">
            Herr talman! Här gäller det alltså inte privatskolor utan friskolor.
            Kommunen får väl i det läget minska sin egen verksamhet. Andra
            länder har ju ett system där man har olika skolor bredvid varandra.
          </note>
          <note n="141df1cc">
            De sverigefinska skolorna är unika eftersom de utbildar så småningom
            fullständigt tvåspråkiga elever.
          </note>
          <note n="ac445cdb">
            Detta är en stor tillgång för Sverige, så jag hoppas verkligen
            att friskolorna över lag men speciellt de sverigefinska skolorna
            får möjlighet att verka, på samma villkor som den offentliga skolan.
          </note>
          <note n="636754d0">
            Anf. 95 Utbildningsminister CARL
          </note>
          <note n="3549086f">
            THAM (s)
          </note>
          <note n="69e53ab4">
            Herr talman! Som jag sade har jag självklart ingen anledning
            att på något sätt kritisera just de sverigefinska skolorna. Men
            jag vill göra en principiell kommentar med anledning av språkbruket.
            Det är inte oviktigt, eftersom språkbruket föder tanken.
          </note>
          <note n="96ebc9ec">
            Den verkligt fria skolan är den offentliga skolan.
          </note>
          <note n="44e72750">
            Den garanterar en god utbildning för alla. Den är oberoende gentemot
            alla intressen. Det är den verkligt fria skolan. De andra föredrar
            jag, trots olika språkbruk här, att kalla för privatskolor.
          </note>
          <note n="4401c3ab">
            Jordgubbar
          </note>
          <note n="1eadc788">
            Anf. 96 CARL-JOHAN WILSON (fp)
          </note>
          <note n="7fc9cef6">
            Värderade talman! Vid de här frågestunderna kan man ju ställa
            både stora och små frågor. Jag skall ställa en mycket liten fråga.
          </note>
          <note n="87278e63">
            I tidningarna har man dessa dagar kunnat läsa de mest häpnadsväckande
            beskrivningar av hur det skall se ut om man skall bjuda jordbruksministern
            på jordgubbar; de får inte se ut hur som helst när vi är med i
          </note>
          <note n="89552a67">
            EU. Det måste man - för att använda ett uttryck som vår värderade
            talman gillar - betrakta som trams.
          </note>
          <note n="7da3984b">
            Jag vill fråga jordbruksministern, eller jordgubbsministern om
            det finns någon sådan: Hur är det med det här - kommer vi i sommar
            att få äta hurdana jordgubbar vi vill i Sverige eller finns det
            några sådana här idiotiska bestämmelser från EU som gör att man
            måste slänga alla jordgubbar av en viss storlek? Morkullan får
            ju se ut som hon vill, men får en jordgubbe det?
          </note>
          <note n="114b6850">
            Anf. 97 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="1f03a9c3">
            Herr talman! Om man odlar dem själv antar jag att de får se ut
            hur som helst - det går ju inte att styra.
          </note>
          <note n="eb02b1f3">
            Uppriktigt sagt har jag inte kommit i kontakt med det här problemet
            i Bryssel, i ministerrådet eller i någon annan grupp; jag har
            bara läst om det i tidningen. Jag har inget svar på frågan. Jag
            vet alltså inte om det är någon regim - det finns ju bananregimer
            och det finns mjölkregimer, och det är möjligt att det också finns
            jordgubbsregimer; jag har inte hunnit kontrollera det, men jag
            skall be att få återkomma när jag har gjort det.
          </note>
          <note n="9c913a1c">
            Anf. 98 CARL-JOHAN WILSON (fp)
          </note>
          <note n="cd0c98b3">
            Värderade talman! Det skulle ändå vara roligt att få ett uttalande
            av jordbruksministern. Tycker jordbruksministern att det här är
            frågor som skall behandlas på den nivå som det blir tal om både
            här och i
          </note>
          <note n="bf9c6e08">
            Bryssel?
          </note>
          <note n="8033334b">
            Anf. 99 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="2d3a75a1">
            Herr talman! Självfallet inte! Det är ju en av mina uppgifter
            - och den är gigantisk - att försöka att avbyråkratisera och avreglera
            det överreglerade systemet på jordbrukets område, och detta inkluderar
            i förekommande fall jordgubbarna. Det har jag åtagit mig, och
            det skall jag försöka göra efter bästa förmåga.
          </note>
          <note n="2270aef6">
            EU:s regler för arealbidrag
          </note>
          <note n="18e25b98">
            Anf. 100 GUDRUN LINDVALL (mp)
          </note>
          <note n="bcd52515">
            Herr talman! Då fortsätter vi med regleringarna på jordbrukssidan.
            Jag vill alltså ställa en fråga till jordbruksministern.
          </note>
          <note n="edcd2c35">
            Den här våren är ju inte vädergudarna oss nådiga.
          </note>
          <note n="54ad8402">
            Såsom det ser ut på åkrarna nu går det inte ens att ge sig ut
            med traktorn. Det är historiskt.
          </note>
          <note n="71fc79b1">
            Det lär vara så att man för att få arealbidrag enligt
          </note>
          <note n="6f489571">
            EU:s bestämmelser i CAP skall ha sått den sista maj. I
          </note>
          <note n="547414b1">
            många delar av vårt land lär det vara tämligen omöjligt i år
            - det är redan den 18 maj. Jag undrar nu:
          </note>
          <note n="09b3bc0d">
            Finns det som jordbruksministern ser det en möjlighet att beveka
            - jag skall inte kalla dem gudarna i Bryssel men i alla fall dem
            där nere? De kanske är lättare att beveka än vädergudarna. Kan
            man alltså se till att de svenska bönderna får arealbidrag trots
            att vädrets makter är som de är?
          </note>
          <note n="ce20d895">
            Anf. 101 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="85bd316d">
            Herr talman! I vilken mån vi kan få gehör för våra önskemål kan
            jag inte säga, men självklart arbetar vi med det här; regelsystemet
            är orimligt på den här punkten. Både Finland och Sverige är nya
            medlemsländer som så att säga inte passar in i det regelsystemet.
            Vi har alltså uppmärksammat saken, men jag vet inte vilket resultatet
            kommer att bli.
          </note>
          <note n="5dd3e749">
            Anf. 102 GUDRUN LINDVALL (mp)
          </note>
          <note n="05644f36">
            Herr talman! Det här är alltså ingenting som Sverige har uppmärksammat
            i de förhandlingar som har förts tidigare?
          </note>
          <note n="dcda8ed0">
            Anf. 103 Jordbruksminister MARGARETA
          </note>
          <note n="60436898">
            WINBERG (s)
          </note>
          <note n="668d00d4">
            Herr talman! Jag kan inte svara på den frågan, eftersom det var
            en annan regering än den socialdemokratiska som förhandlade. Men
            jag skulle gissa att svaret på den frågan är nej - hade man förhandlat
            borde en förändring ha kunnat gå igenom; det är en ganska självklar
            sak, tycker jag, med hänsyn till vår geografiska belägenhet och
            vårt klimat.
          </note>
          <note n="64b486b0">
            Det s.k. Lindomefallet
          </note>
          <note n="6a36bdc7">
            Anf. 104 ELISABETH FLEETWOOD (m)
          </note>
          <note n="f122c4c2">
            Herr talman! Jag skulle vilja ställa en fråga till justitieministern.
          </note>
          <note n="3316e919">
            Det s.k. Lindomefallet har upprört hela svenska folket - två
            gärningsmän, och ingen kunde bindas vid brottet, som var oerhört
            grymt och aggressivt. Nu har flera sådana fall dykt upp under
            senaste tiden. Min fråga till justitieministern är: Vilka åtgärder
            anser justitieministern skulle kunna motverka att detta upprepas?
          </note>
          <note n="82037200">
            Anf. 105 Justitieminister LAILA
          </note>
          <note n="4335b2e6">
            FREIVALDS (s)
          </note>
          <note n="0e7804eb">
            Herr talman! De fall som Elisabeth Fleetwood hänvisar till är
            sinsemellan ganska olika.
          </note>
          <note n="1e9b1098">
            Den förra regeringen tillsatte en utredning för att se över medverkansreglerna
            i brottsbalken. Den utredningen gav till resultat att det regelverk
            vi har i dag är bra. Man pekade på någon möjlighet att gå vidare
            i ett visst avseende för att göra en mindre förändring av lagstiftningen
            som skulle kunna fånga upp vissa situationer. Men utgångspunkten
            för den utredningen var alltså att de regler vi i dag har om medverkan
            kan leda till att den som på något sätt har bidragit till att
            en våldsgärning har blivit begången kan bli bestraffad och bli
            bestraffad såsom gärningsman.
          </note>
          <note n="ea962cd4">
            När det gäller det enskilda fallet är frågan ännu inte rättsligt
            avgjord. Den ligger fortfarande i Högsta domstolen för prövning
            av resning. Vi vet alltså egentligen inte hur tillämpningen av
            den lagstiftning vi har utfaller i slutändan i just det enskilda
            fallet.
          </note>
          <note n="6636b536">
            Det enskilda fallet gjorde oss uppmärksamma på att den här problematikens
            tyngdpunkt kanske trots allt inte ligger på själva lagstiftningen.
            Den ligger bl.a. på hur man tillämpar lagstiftningen i samband
            med att man formulerar åtalet för att säkerställa att domstolen
            har ett så vitt utrymme som möjligt att döma i.
          </note>
          <note n="94180cda">
            En annan reflexion som vi har haft anledning att göra är att
            polisarbetet i samband med brottsutredning måste bli betydligt
            bättre för att säkerställa bevisning.
          </note>
          <note n="e8a95d34">
            Det är oacceptabelt att människor som gör sig skyldiga till brott
            blir svåra att överbevisa om sitt ansvar genom att de skyller
            på varandra eller förnekar brottet. Det betyder att polisen måste
            ha bättre möjligheter att säkerställa bevisning. Det är nog lösningen
            i de flesta fall som leder till att en brottsling inte blir dömd.
          </note>
          <note n="84174328">
            Men lika fullt går vi vidare med den lilla öppning som den förra
            regeringens utredning resulterade i.
          </note>
          <note n="68518b5a">
            Den kommer kanske så småningom att leda till någon förändring
            av lagstiftningen. Jag är i dag inte beredd att säga vad resultatet
            kan bli av de övervägandena.
          </note>
          <note n="eba3e2df">
            Anf. 106 ELISABETH FLEETWOOD (m)
          </note>
          <note n="cbffc615">
            Herr talman! Jag är på det klara med att justitieministern inte
            här i dag kan tala om för oss vad som kan komma att ske. Däremot
            är det lätt att konstatera att om vi inte kommer till rätta med
            det här minskas människors respekt för svensk lag. Jag vill bara
            ställa följdfrågan: När tror justitieministern att ett förslag
            kan ligga på riksdagens bord?
          </note>
          <note n="eef87ffd">
            Anf. 107 Justitieminister LAILA
          </note>
          <note n="4335b2e6">
            FREIVALDS (s)
          </note>
          <note n="219e75e7">
            Herr talman! Jag vill understryka att jag delar uppfattningen
            att vi måste komma till rätta med det här, men det gör vi inte
            genom ändringar i lagstiftningen utan genom att effektivisera
            polis- och åklagararbetet.
          </note>
          <note n="236ec7ee">
            Invandrarverkets organisation
          </note>
          <note n="b69bd381">
            Anf. 108 EVA FLYBORG (fp)
          </note>
          <note n="2baabea9">
            Herr talman! Jag skulle vilja ställa en fråga till invandrarministern
            om förslaget att stänga alla Invandrarverkets regionkontor utom
            två, nämligen Stockholm och Malmö; Malmö skulle få ansvar för
            södra
          </note>
          <note n="abcfaa7c">
            Sverige upp till Mälardalen och Stockholm för allt därutöver.
          </note>
          <note n="eae3c863">
            Det pågår ju en utredning om det här som är klar om ungefär sex
            månader. Min fråga är: Varför kan man inte avvakta resultatet
            av den innan man fattar beslut?
          </note>
          <note n="25b55de4">
            Anf. 109 Statsrådet LEIF BLOMBERG (s)
          </note>
          <note n="3bff6169">
            Herr talman! Det finns ingen utredning som utreder exakt hur
            Invandrarverket skall vara organiserat i
          </note>
          <note n="a4f55be2">
            Sverige. Den utreder snarare vilken roll en myndighet skall ha
            - om den skall vara enbart en migrationsmyndighet eller om den
            också skall ha hand om integrationsfrågorna. Det är snarare befogenheter
            och ansvar som kommittén skall titta på.
          </note>
          <note n="9fc29536">
            Den förändring som nu sker genomförs av flera skäl. Två är mer
            framträdande än andra. Det ena är att vi har en kraftig minskning
            av antalet asylsökande och personer på förläggningar. Det andra
            är att det har ställts ett icke oväsentligt sparkrav på Invandrarverket
            och att verket har att uppfylla detta. Det är de två huvudskälen,
            och det är mot den bakgrunden man skall se förändringarna.
          </note>
          <note n="c9e7e2ae">
            Vi kan alltså lösa de uppgifter som vi har på ett bra sätt med
            en mindre organisation. Minskningarna sker i ledningsfunktioner
            och administration - inte direkt i den operativa verksamheten.
            Invandrarverkets generaldirektör har det hundraprocentiga ansvaret
            för strukturförändringen och omorganisationen.
          </note>
          <note n="7a8793cb">
            Överläggningen var härmed avslutad.
          </note>
          <note n="201d53ea">
            5 § (forts. från 3 §) Anslag till högre utbildning och forskning,
            m.m
          </note>
          <note n="c09231a8">
            (forts. UbU15, UbU12 och UbU13)
          </note>
          <note n="d06190ad">
            Anf. 110 ULLA-BRITT HAGSTRÖM (kds)
          </note>
          <note n="3cc68f5a">
            replik
          </note>
          <note n="1363a021">
            Herr talman! Jag kan hålla med Beatrice Ask om att socialdemokraterna
            här representerar en ryckighet, att man inte har någon långsiktighet
            och att det också finns tendenser till centralisering. Detta anser
            jag minska möjligheterna till kvalitet och konkurrenskraft för
            högskolorna och universiteten.
          </note>
          <note n="02c34393">
            Om vi tittar på de platser som tillsätts vore det bättre att
            ha en konsekvent och långsiktig tillsättning.
          </note>
          <note n="5de9a932">
            Om man gör alla tillsättningar på en gång, medför det att vi
            får brist på kvalificerade lärare och situationen med att få fram
            tillräckligt antal studentbostäder i kommunerna blir katastrofal
            osv.
          </note>
          <note n="6d867f52">
            Jag skulle önska att man vid sidan av naturvetenskap och teknik
            också finge platser för humaniora m.m.
          </note>
          <note n="4389be9b">
            Anf. 111 ANDREAS CARLGREN (c) replik
          </note>
          <note n="a8d0fb63">
            Herr talman! Det har skett en enorm utveckling på kunskapsområdet.
            Att stå stilla är, som någon har sagt, att gå med stormsteg bakåt.
            Ändå är det obegripligt vilka nya viktiga satsningar på utbildningsområdet
            som den socialdemokratiska regeringen vill göra.
          </note>
          <note n="ddb24adf">
            Däremot är det lätt att se de steg som tas bakåt.
          </note>
          <note n="6cc396f0">
            Det gäller doktorandtjänsterna. Jag vill understryka att jag
            instämmer i allt det som Margitta Edgren har sagt på den punkten.
            Vi kommer säkert också att rösta tillsammans senare i dag.
          </note>
          <note n="fcba55de">
            Man river upp en del av reformen när det gäller stödet till högskolorna.
            Man hotar med nya steg bakåt
          </note>
          <note n="9cf46b0d">
            - forskningsstiftelserna. Man vågar bara ta små steg när det
            gäller de mindre och medelstora högskolorna.
          </note>
          <note n="8017be72">
            Jag måste fråga Carl Tham vad socialdemokraterna är beredda att
            göra när det gäller de mindre och medelstora högskolorna.
          </note>
          <note n="b0df0e01">
            Anf. 112 Utbildningsminister CARL
          </note>
          <note n="3549086f">
            THAM (s)
          </note>
          <note n="5e3be726">
            Herr talman! Som jag tidigare sade i mitt anförande är det den
            nuvarande regeringen som har lagt fram förslag om att ge de mindre
            och medelstora högskolorna möjlighet att efter prövning hos Kanslersämbetet
            - i framtiden Högskoleverket - kunna få fasta forskningsresurser.
            Jag betraktar det som ett mycket viktigt inslag i politiken som
            syftar till att stärka de mindre och medelstora högskolornas kapacitet
            både för undervisning och forskning. Det är en skillnad i förhållande
            till den tidigare regeringen som mig veterligen inte lade fram
            något sådant förslag. Det är uppenbart att man i de i den tidigare
            regeringen ingående partierna har delade meningar.
          </note>
          <note n="b84878d6">
            Det är också helt uppenbart att regeringens politik är helt klar.
            Det framgår klart av propositionen och av vad Berit Löfstedt m.fl.
            har sagt i kammaren tidigare i dag att vi vill satsa på en bred
            kompetensutveckling i samhället. Den skall inte bara omfatta spetsarna
            i samhället utan även alla andra som ännu inte har kunnat skaffa
            sig en kvalificerad utbildning. Det genomsyrar hela politiken.
            Därför vill vi satsa på
          </note>
          <note n="fd02bd33">
            Komvux och folkhögskolorna. Därför vill vi också gå vidare med
            att utnyttja högskolan som en del i den återkommande utbildningen.
          </note>
          <note n="a5d4d925">
            Detta är den socialdemokratiska utbildningspolitiken. I själva
            verket är det en politik som åtminstone tidigare har stötts av
            Andreas Carlgrens parti. Jag är övertygad om att vi egentligen
            har det stödet även i dag.
          </note>
          <note n="1c3ea8d6">
            Anf. 113 ANDREAS CARLGREN (c) replik
          </note>
          <note n="06497d42">
            Herr talman! När det gäller de mindre och medelstora högskolorna
            säger Carl Tham - för att uttrycka det milt - verkligen inte hela
            sanningen. Den förra regeringen tog viktiga steg när det gäller
            att utveckla och satsa på fler platser vid de mindre och medelstora
            högskolorna. Nära hälften av de nya platserna i högskoleväsendet
            skapades därigenom. Dessutom satsade vi på mer resurser för forskning
            och utveckling på de mindre och medelstora högskolorna - en mycket
            större satsning än vad den socialdemokratiska regeringen någonsin
            tidigare hade gjort och mycket större satsning än vad Carl Tham
            gör nu.
          </note>
          <note n="8f3be117">
            Carl Tham tar några försiktiga steg i rätt riktning, och jag
            tycker att det är bra. Men jag tycker fortfarande att det är alldeles
            för litet.
          </note>
          <note n="15e03117">
            Jag konstaterar att Carl Tham inte svarade på frågan om vad den
            socialdemokratiska regeringen vill göra i fortsättningen. Det
            är väl så, som Berit Löfstedt sade, att ni behöver mera tid för
            grundläggande analyser. De analyserna tycker jag att ni skulle
            ha gjort innan ni kom i regeringsställning. Det är lättare att
            regera då.
          </note>
          <note n="30b46dbc">
            Carl Tham säger att Kiruna är så avlägset beläget.
          </note>
          <note n="13ee3b63">
            Det uttalandet får stå för Carl Tham i Stockholm. För dem som
            befinner sig i Kiruna är det mycket långt till
          </note>
          <note n="cc07981a">
            Carl Tham i Stockholm. Då är det Carl Tham som är mycket avlägsen.
            Det här är poängen med ett annat synsätt på de mindre och medelstora
            högskolorna. De förutsätter inte ett centrum som tror att allt
            bestäms från centrum. De skapar en utveckling över hela landet,
            och det är den vi vill se.
          </note>
          <note n="076402f8">
            Anf. 114 Utbildningsminister CARL
          </note>
          <note n="3549086f">
            THAM (s)
          </note>
          <note n="2eeda44b">
            Herr talman! Jag måste medge att det var mycket svårt att hänga
            med i Andreas Carlgrens senaste utläggning om hur det egentligen
            förhöll sig med Kiruna och med avståndet mellan Kiruna och mig
            och möjligen också Andreas Carlgren.
          </note>
          <note n="41a3550b">
            Jag vill ändock konstatera att man bedriver distansundervisning
            i Kiruna och att man tycker att det är mycket bra. I det här fallet
            är man kopplad till Umeå universitet. Min poäng med att påminna
            om Kiruna -
          </note>
          <note n="41f416d8">
            jag kunde lika gärna ha tagit en annan stad som kanske hade legat
            närmare Andreas Carlgren - är att man där har resurser för att
            bedriva distansundervisning.
          </note>
          <note n="6cf2d865">
            Genom den utredning som vi har tillsatt skall man också få möjlighet
            att utveckla en teknologi på detta område. Detta var min poäng.
            Man skall kunna utnyttja TV- och videokonferenser och den nya
            datateknologin i hela dess potential. Den nya utredningen skall
            också som jag sade få möjlighet att stödja sådan försöksverksamhet.
          </note>
          <note n="d074eda3">
            Till sist vill jag bara säga beträffande de mindre och medelstora
            högskolorna att ett för Andreas
          </note>
          <note n="79f8b036">
            Carlgren möjligen något besvärande faktum kvarstår, nämligen
            att det var den här regeringen och inte den föregående som öppnade
            möjligheten för de mindre och medelstora högskolorna att få fasta
            forskningsresurser. Så förhåller det sig.
          </note>
          <note n="4665bf9e">
            Det är också svaret på Andreas Carlgrens fråga.
          </note>
          <note n="58b2c3b2">
            Vi vill att högskolorna skall ha sådana här möjligheter i den
            takt som resurserna det medger. Det är en del av vår politik.
            En annan del i politiken är naturligtvis också att ge skolorna
            en möjlighet till expansion även inom ramen för tillgängliga resurser.
            På den punkten skiljer vi oss från den föregående regeringen.
          </note>
          <note n="9704183f">
            Det behövdes inte någon mera djupgående analys för att inse att
            det var bra att högskolor som redan bedrev viss forskningsverksamhet
            också kunde få fasta forskningsresurser. Det var ett beslut som
            den föregående regeringen inte kunde samla sig kring. Det är inte
            så konstigt. Här har vi hört att bl.a. Moderaterna har motsatt
            sig en sådan utveckling.
          </note>
          <note n="0c0207c5">
            Anf. 115 MARGITTA EDGREN (fp) replik
          </note>
          <note n="aa6b57d8">
            Herr talman! Jag accepterar naturligtvis Carl
          </note>
          <note n="80ec8f59">
            Thams milda tillrättavisning vad gäller ordet vägvalet.
          </note>
          <note n="69a5decd">
            Det kanske var ett litet väl stort ord i förhållande till att
            vi aktivt arbetade för en allmän förskola för alla och med livslångt
            lärande. Det har helt klart varit positivt för högskolan att man
            har vidgat åldersgrupperna genom nya tillträdeskriterier. Jag
            är en stark motståndare till de försök som t.ex. Lunds universitet
            vill göra, nämligen att ersätta 25 år plus 4 års yrkeserfarenhet
            med högskoleprovet.
          </note>
          <note n="d2f3c033">
            Jag använder ordet vägval, eftersom man under
          </note>
          <note n="7adf1bd1">
            70- och 80-talet hade ett tämligen passivt intresse av att vidga
            högskolan när det gäller antalet studenter, tillträde osv. Redan
            1990 inleddes en drive mer eller mindre på utbildningsutskottets
            initiativ, där man såg att högskolan behövde oerhört många fler
            platser. Det var detta jag syftade på i mitt anförande. Då började
            det, och det riktigt viktiga vägvalet gjordes.
          </note>
          <note n="635658e7">
            När det gäller kvaliteten är vi helt överens om att det ingår
            i högskolans ansvar och att man då inte bara skall svara på ekonomiska
            signaler. De ekonomiska signalerna är också viktiga. På högskolan
            menar jag att även ansvar för fort- och utbildningen och för regionerna
            faller. Vilket verktyg de då använder, t.ex.
          </note>
          <note n="3bc1096e">
            distanspedagogik, borde vara deras eget val.
          </note>
          <note n="c745ee6d">
            Jag kan inte förstå, och jag tycker faktiskt att Carl
          </note>
          <note n="221c3ea4">
            Tham är ologisk, varför det är så bra att man har extra pengar
            när det gäller distansutbildning. När det däremot gäller kvaliteten
            är man helt avvisande. Det är ju samma sak.
          </note>
          <note n="1ef5b081">
            Anf. 116 Utbildningsminister CARL
          </note>
          <note n="c926bf2d">
            THAM (s) replik
          </note>
          <note n="2e95dfab">
            Herr talman! Jag har inte så mycket att lägga till den här vägvalsdiskussionen.
            Jag tror att vi är ganska överens på den punkten.
          </note>
          <note n="cd645de6">
            Jag vill understryka vad jag sagt flera gånger tidigare att det
            har gjorts utomordentliga insatser på högskolepolitikens område
            också under den föregående regeringen. Den senaste expansionsvåg
            som ägt rum påbörjades, som det sades här, i slutet på 1980-talet
            under den socialdemokratiska regeringen och fortsatte under den
            borgerliga med värdefulla reformer, t.ex.
          </note>
          <note n="f9f31423">
            när det gäller det ekonomiska styrsystemet.
          </note>
          <note n="f300f96f">
            Min uppfattning är att det systemet har många förtjänster. Men
            det har också svagheter. Det är därför vi har givit uppdrag till
            den av den tidigare regeringen tillsatta utredningen att se på
            hur och om det nuvarande resurssystemet har negativa effekter
            på kvaliteten, och om det negativt påverkar universitetens möjlighet
            att erbjuda undervisning åt kvällsstuderande och äldre studerande.
            Det finns alltså vissa problem som måste lösas.
          </note>
          <note n="7bbc3302">
            När det gäller kvalitetspremie och pengar till distansundervisning
            tycker jag det är en avgörande skillnad. I fallet kvalitetspremie
            handlar det väldigt mycket om att man tror på de ekonomiska incitamenten,
            ett slags bestraffnings-belöningssystem, för att det över huvud
            taget skall satsas på kvalitet. I fallet distansundervisning handlar
            det om att ge ekonomiska möjligheter att införskaffa den utrustning
            och bedriva den pedagogiska utvecklingsverksamhet som krävs för
            att man skall kunna introducera sådana system.
          </note>
          <note n="28b47753">
            Jag tycker det är en ganska avgörande skillnad.
          </note>
          <note n="51af65e1">
            Anf. 117 HANS HJORTZBERG-
          </note>
          <note n="53cf5ea3">
            NORDLUND (m)
          </note>
          <note n="91f45781">
            Herr talman! Jag skall börja med att upprepa de yrkanden vårt
            parti gör: UBU15 reservation 1 och
          </note>
          <note n="f083a3d1">
            UBU12 reservation 2.
          </note>
          <note n="d591f8e0">
            Efter flera timmars debatt kan de flesta saker i detta betänkande
            till synes redan ha avhandlats. Så är inte fallet. Här handlar
            det om ett stort och mycket komplicerat betänkande. Bara att vi
            har avverkat inte mindre än 250 motioner säger litet om hur svårt
            det har varit. Det finns totalt ett 60-tal reservationer, och
            vi har hittills bara talat om en liten del av allt detta.
          </note>
          <note n="6ba844f1">
            Det finns en del grundidéer som jag tänkte ta upp.
          </note>
          <note n="d90da3f3">
            Moderata samlingspartiet är det parti som föreslagit mest besparingar
            i alla andra utskott under den nuvarande riksdagen. Detta har
            enligt vår syn varit nödvändigt för att omvärlden skall återfå
            förtroendet för vår ekonomi.
          </note>
          <note n="517a5b86">
            Undantaget är utbildningsutskottet. Bra arbetsförhållanden vid
            våra skolor, gymnasier och högskolor är en förutsättning för att
            Sverige skall kunna hålla och höja sin position i världen och
            göra skäl för att anses ha Europas bästa utbildning.
          </note>
          <note n="a739cff0">
            Vi var på god väg att få en sådan position. När nu den Thamska
            eran har inletts kan vi se av resultatet i bl.a. dagens betänkanden
            att våra farhågor har, åtminstone delvis, besannats. Den socialdemokratiska
            majoriteten är inte så utbildnings- och forskningsvänlig att den
            påbörjade utvecklingen kan fortsätta.
          </note>
          <note n="218c6e2b">
            Nu kommer även på detta område - som borde prioriteras - indragning
            av tjänster och en besvärande tempoförlust.
          </note>
          <note n="b63f0130">
            I stället framtonar en regering utan visioner på utbildningsområdet
            och en idisslande grämelse över att löntagarfonder har blivit
            forskningsstiftelser.
          </note>
          <note n="3c46d250">
            Mitt anförande blir med nödvändighet litet fragmentariskt, eftersom
            det finns så många saker och man bara kan ta upp några.
          </note>
          <note n="c6d4d793">
            Jag skall ett ögonblick gå in på informationstekniken. Vi har
            reserverat oss för dels ett program för bred användning av informationsteknik
            i enlighet med vad som presenterades i utredningen "Vingar åt
            människans förmåga" och dels ett program för hur informationstekniken
            skall användas i skolan och i den högre utbildningen.
          </note>
          <note n="f61e1fef">
            Sverige måste ha mycket höga ambitioner när det gäller att dra
            nytta av den nya tekniken som kommer att gagna landet i dess helhet,
            men också den enskilda människan. En helhjärtad insats är nödvändig
            om
          </note>
          <note n="d10171ad">
            Sverige år 2010 skall tillhöra IT-utvecklingens absoluta världsledning
            när det gäller att till alla delar utnyttja informationstekniken.
          </note>
          <note n="91ca6486">
            Villkoren för högskolans distansutbildning behöver ses över.
            Detta har vi delvis diskuterat här tidigare. IT-tekniken måste
            för att underlätta det här sträcka sig ned i grundskolan så att
            eleverna när de kommer till högskolorna är vana att arbeta med
            datorer och kommunikationsteknik.
          </note>
          <note n="832c3a1d">
            Vi behöver bygga ut skolans datanät och förnya skolans undervisningprogram
            när det gäller kommunikation - och detta borde redan vara gjort.
            Men än så länge ligger det hela bara i en beredning.
          </note>
          <note n="84d4c7a5">
            En systematisk kompetensuppbyggnad på alla områden är viktig
            för Sverige på sikt. Den kan också konstrueras så att den blir
            en del av arbetsmarknadspolitiken. Men en sådan politik måste
            planeras mycket noggrant. Vi får hoppas att man tar sig samman
            så mycket på departementet att man inte fastnar i vanlig politisk
            retorik.
          </note>
          <note n="f3b894c9">
            Redan i dag är en kompetenshöjning nödvändig inom de flesta yrkesgrupper.
            Samhällets mycket snabba förändringar gör att enskilda yrkesverksamma
            personer blir mindre attraktiva på arbetsmarknaden genom att deras
            kunskapsmassa hastigt föråldras.
          </note>
          <note n="08e42057">
            Det är mycket viktigt att lärarnas kompetens utvecklas. Det gäller
            lärare på alla nivåer. Det har uppstått problem för de kompetenta
            högskolelärarna på grund av den snabba ökningen av studentantalet.
          </note>
          <note n="d53bb271">
            De flesta lärarkategorier måste själva till fulländning behärska
            IT-medierna. Det är nödvändigt med stora satsningar på dessa,
            dels för att de måste kunna använda tekniken i sin egen undervisning
            och dels för att de måste kunna lära ut den i både undervisningsoch
            forskningssammanhang.
          </note>
          <note n="46c5da69">
            Kompetensutveckling hos invandrarkategorierna är oerhört viktig
            ur ren arbetsmarknadssynpunkt.
          </note>
          <note n="b7bb09e6">
            En konsekvent och långsiktig utbildnings- och forskningspolitik
            krävs för den fortsatta förnyelsen av utbildningsväsendet. Enligt
            min mening bör man underlätta för universitetens och högskolornas
            lektorer att bedriva forskning vid sidan av de undervisande uppgifterna.
            Här är det dock viktigt att hävda kvaliteten.
          </note>
          <note n="d0250e9f">
            Därmed kan vi komma in på de små och medelstora högskolorna.
            Den grundutbildning som äger rum vid dessa skolor är mycket väsentlig,
            men den kräver för att vara fullgod en bakgrund i forskningssamhället.
          </note>
          <note n="95938117">
            På sikt bör ytterligare ett antal professorer knytas till dessa
            högskolor. Den satsning man gjort på dessa högskolor är angelägen,
            men måste äga rum under ett ständigt beaktande av kvaliteten.
          </note>
          <note n="7559c402">
            Utbyggnad av nätverksstrukturer mellan dessa högskolor och universiteten
            måste stödjas. Samarbete med näringsliv och samhälle är väsentligt.
            Forskningen vid dessa högskolor måste drivas under samma kvalitetskrav
            som vid universiteten. Alla forskare måste ges förutsättningar
            för kontakt och erfarenhetsutbyte med kolleger.
          </note>
          <note n="cf509c07">
            Det är tveksamt om sådana förhållanden föreligger vid de flesta
            av dessa högskolor. Man kan fråga om utbildning vid de mindre
            högskolorna förmedlad av lärare utan egen forskning är lika bra
            som utbildning med lärare som är engagerade i forskning i det
            stora nätverk som finns vid ett fullt utbyggt universitet. När
            kurserna annonseras ut förutsätts att det är samma kurser som
            ges vid de stora universiteten som vid de små högskolorna.
          </note>
          <note n="c3b24077">
            Så kan vi komma över på grundutbildningen. Regeringen föreslår
            besparingar inom högskolornas grundutbildning på 250 miljoner
            kronor för det förlängda budgetåret 1995/96. Vi tycker att regeringens
            förslag om minskad per capita-ersättning är fel.
          </note>
          <note n="f1c0fa67">
            En kraftig rationaliseringseffekt har redan blivit konsekvensen
            av det nya prestationsinriktade system som infördes av den borgerliga
            regeringen. En nedskärning av det slag som regeringen vill göra
            kommer att gå ut över utbildningskvaliteten. Vi vill därför tillföra
            340 miljoner kronor för att täcka de av regeringen föreslagna
            nedskärningarna. Den förra regeringen förstärkte både den grundläggande
            och den tillämpade forskningen. Carl Tham drar ner på båda.
          </note>
          <note n="53507c8d">
            Tror verkligen den socialdemokratiska regeringen att man kan
            hålla uppe gällande kvalitetsmål om 100-
          </note>
          <note n="d63a3d88">
            tals miljoner tas bort från utbildningen?
          </note>
          <note n="4268bd89">
            Carl Tham tillsätter dessutom en forskningsberedning, där näringslivet
            inte kan komma till tals. Är det möjligen ett återfall i socialistiska
            tankebanor att man inte vill lyssna på dem?
          </note>
          <note n="54a103dc">
            Regeringen vill också göra besparingar på 100-tals miljoner på
            de s.k. fakultetsanslagen. Fakultetsanslagen är en viktig förutsättning
            för att universiteten skall bedriva en god grundforskning. Vi
            moderater kan inte acceptera detta.
          </note>
          <note n="792915dd">
            Grundforskning och forskarutbildning är det fundament som sedan
            skall leda fram till tillämpad forskning och är närmast en förutsättning
            för att Sverige skall behålla sitt industriella försprång. Vi
            vill anvisa 157 miljoner kronor för att täcka den minskning av
            anslagen som Socialdemokraterna förordar.
          </note>
          <note n="2b29a9e1">
            Hur ser Socialdemokraterna på det här problemet?
          </note>
          <note n="5c957be2">
            Är grundforskningen utan betydelse för Carl Thams eventuella
            visioner om Forsknings-sverige?
          </note>
          <note n="09b31453">
            Riksdagen har tidigare beslutat om prestationsrelaterade fakultetsanslag.
            Detta är en viktig stimulans för god kvalitet och höjer effektiviteten
            i forskarutbildningen. När nu detta samband bryts av den socialdemokratiska
            regeringen finns det en stor risk att kvaliteten i studierna försämras.
            För kvalitetens skull måste det vara en målsättning att nästan
            alla universitetslärare skall ha doktorsexamen.
          </note>
          <note n="051a9814">
            Den socialdemokratiska regeringen vill också göra besparingar
            beträffande forskningsråden och övrig forskningsverksamhet på
            238 miljoner kronor och sedan ytterligare besparingar under de
            närmaste två åren. Självfallet är inte Moderata samlingspartiet
            med på detta - den största neddragningen av resurser till forskning
            och högre utbildning i modern tid. Därför föreslår vi att de här
            summorna skall återföras till universiteten.
          </note>
          <note n="2a63980a">
            Dessa indragningar är alla av den arten att de med nödvändighet
            kommer att innebära att påbörjade projekt i all hast måste avbrytas.
            Svåra neddragningsprioriteringar måste göras både i forskning
            och i utbildning. Vi moderater anser det vara oacceptabelt att
            dra ner så mycket som man gör. Vilken typ av projekt skall man
            dra ner på? Eller skall universitetsledningarna gå fram med osthyvelsmetoden
            och sänka kvaliteten?
          </note>
          <note n="226a457c">
            Som redan sagts i denna kammare har en kurs vid odontologiska
            fakulteten kommit på mellanhand.
          </note>
          <note n="e3e14cb0">
            Gruppen får genom Landstingsförbundets agerande sämre möjligheter
            till anställning än tidigare och efterkommande kurser. Det är
            naturligtvis viktigt att räta till sådana olyckshändelser. Det
            skulle vara bra om Carl Tham, som inte inte längre finns här i
            kammaren, kunde tala om vad han tänker göra för denna visserligen
            lilla men diskriminerade grupp.
          </note>
          <note n="06fd3b07">
            Till sist litet grand om inrättandet av professurer.
          </note>
          <note n="6453bf56">
            I dag bestämmer ju universiteten och högskolorna själva om de
            vill inrätta professurer. Detta har varit en viktig del i den
            decentralisering och avreglering som har ägt rum på högskolans
            område. En förutsättning för högskolorna är att det finns en fakultet.
            Nu föreslås att även högskolor utan sådan fakultetsorganisation
            skall få inrätta professurer. Vi moderater reserverar oss mot
            det beslutet, eftersom det kan innebära en kvalitetssänkning och
            en nivellering av professurerna.
          </note>
          <note n="c3d7c34a">
            Regeringen föreslår även att den själv i händelse av att det
            rör "nationellt viktiga forskningsområden"
          </note>
          <note n="1b8129a9">
            skall återfå rätten att inrätta professurer. Men vad innebär
            begreppet "nationellt viktiga forskningsområden" för Carl Tham?
            Eftersom det innebär en återgång till centralisering och styrning
            av högskolan vill vi inte bifalla detta.
          </note>
          <note n="72ba13d8">
            Anf. 118 ERIK ARTHUR EGERVÄRN (c)
          </note>
          <note n="016c28e6">
            Herr talman! Vi i Centerpartiet pekar både i sin partimotion
            och i ett antal kommittémotioner på behovet av ökad satsning på
            de små- och medelstora högskolorna. Vi gör det mot bakgrund av
            övertygelsen om de här högskolornas stora betydelse både för kompetenshöjningen
            i vårt land och för den regionala utvecklingen. Vi gör denna prioritering
            trots det statsfinansiella läget - alldenstund vi ser detta som
            en resursskapande investering, inte som en utgift.
          </note>
          <note n="fd6e649a">
            Det är klart - som en del andra talare här har sagt, bl.a. Berit
            Löfstedt - att det expansionsutrymme som vi i framtiden måste
            ha inom den högre utbildningen finns vid de små och medelstora
            högskolorna, inte vid de redan tillräckligt stora universiteten.
            Dessutom handlar det om en rättvis och rimlig geografisk fördelning
            av högskoleplatserna.
          </note>
          <note n="78c3e6b7">
            Vi menar att sådana här överväganden måste vara vägledande inför
            riksdagens ställningstagande och beslut när det gäller högskole-
            och forskningsfrågor.
          </note>
          <note n="b6e6b3d6">
            Andreas Carlgren pekade i sitt inledningsanförande tidigare i
            dag på just detta. Det gäller alltså det strategiska vägvalet
            i dessa frågor.
          </note>
          <note n="b049f95c">
            Jag skall mycket kortfattat utveckla Centerns tankegångar i några
            avseenden.
          </note>
          <note n="4ca38e6f">
            Vi menar att alla högskolor skall ha ett nationellt ansvar för
            grundutbildning. Sedan skall de också ha ett mera specifikt ansvar
            för sin regions utveckling.
          </note>
          <note n="9d1e7cd3">
            Den senare aspekten är mycket viktig. Det är en numera accepterad
            sanning, det vågar jag nog säga, både nationellt och internationellt
            att erfarenheten talar för att de här små och medelstora högskolorna
            har nämnda roll för sin regions utveckling.
          </note>
          <note n="1626a244">
            I några sammanhang har från olika håll förts fram en tanke om
            att de mindre högskolorna skulle förändras till en sorts amerikanskt
            collegesystem, dvs. en postgymnasial utbildning på mellannivå.
            Jag vill här klargöra att Centern avvisar en sådan tanke. Vi menar
            att ett enhetligt högskolesystem är helt nödvändigt för kompetensutveckling
            och kompetenshöjning i hela landet. Ett differentierat högskolesystem
            skulle troligen leda till en kategorisering, till någon form av
            A-
          </note>
          <note n="0c1f7754">
            och B-lag.
          </note>
          <note n="e6f426ed">
            De små och medelstora högskolorna har i dag
          </note>
          <note n="3a5ecf16">
            22 % av landets studenter, men de har bara 10 % av de ekonomiska
            resurserna. Det är, med förlov sagt, nationellt resursslöseri.
            Centern menar att en rättvisare fördelning av anslagen är ekonomiskt
            motiverad när det gäller att tillgodogöra sig de små högskolornas
            kapacitet.
          </note>
          <note n="4fbe8480">
            I det sammanhanget vill jag passa på att lyfta fram
          </note>
          <note n="ab940cfe">
            Centerns krav på att Mitthögskolan och högskolorna i
          </note>
          <note n="51cf2022">
            Växsjö, Örebro och Karlstad på sikt skall ha universitetsstatus.
            Som ett led i en sådan utvecklingsprocess anser vi att de högskolor
            som har, eller kommer att få, rätt att ge magisterexamen givetvis
            automatiskt skall vara berättigade till fasta forskningsresurser,
            till möjligheten att frivilligt inrätta en fakultetsorganisation
            samt, som en konsekvens därav, till att inrätta professorstjänster.
            Vi avvisar således regeringens förslag, att regeringen skall ha
            exklusiv rätt när det gäller att utse professorstjänster på de
            små och medelstora högskolorna. Den rätten skall givetvis tillkomma
            det enskilda lärosätet - precis som Hans Hjortzberg-Nordlund antydde
            i sitt inlägg tidigare i debatten här.
          </note>
          <note n="acd3ef7f">
            Detta är helt logiskt, mot bakgrund av att vi anser att grundutbildning
            och forskning hör ihop. Därför föreslår vi ett enhetligt anslag
            för utbildning och forskning.
          </note>
          <note n="1eed0271">
            För att genomföra dessa utbildningspolitiskt väl motiverade åtgärder
            föreslår vi också att de minsta högskolorna skall få ytterligare
            50 miljoner kronor i en ny anslagspost, utöver vad regeringen
            har anslagit
          </note>
          <note n="9bd9d40c">
            - detta för att lyfta de här högskolorna till en nivå som ger
            god grund för att också långsiktigt uppfylla kvalitetskraven.
          </note>
          <note n="d167c31b">
            Vidare vill vi anslå 100 miljoner kronor till forskningsändamål
            beträffande de mindre och medelstora högskolorna.
          </note>
          <note n="e54e9fed">
            I likhet med vad någon här tidigare sade tänker inte heller jag
            dra i gång en finansdebatt. Avslutningsvis vill jag bara framhålla
            att de här anslagshöjningarna är finansierade i vårt budgetalternativ
            för högskoleområdet. De finns redovisade i vår partimotion. Jag
            ser ingen anledning att i detalj gå in på den saken.
          </note>
          <note n="ab084a02">
            Herr talman! Givetvis står jag bakom de reservationer som Centern
            har i det betänkande från utbildningsutskottet som vi nu debatterar.
            Andreas Carlgren har i sitt anförande yrkat bifall till reservation
            6. Jag instämmer däri och behöver därför inte upprepa yrkandena.
          </note>
          <note n="8c69028c">
            Anf. 119 PER LAGER (mp)
          </note>
          <note n="ac9b5ce9">
            Herr talman! Waldorfseminariet i Kungälv kämpar för sin överlevnad.
            I tio år har seminariet försett de fristående, godkända och bidragsberättigade
            Waldorfskolorna med kompetenta och enligt Skolverkets tillsynsrapporter
            även behöriga lärare i Waldorfpedagogik. Seminariet står under
            statlig tillsyn och de studerande kan söka studiebidrag och studiemedel.
          </note>
          <note n="7ba9f6cc">
            Ändå ges fortfarande inte ett öre till själva driften av seminariet.
          </note>
          <note n="da50b98a">
            Efter många turer med ansökningar, examensrätt och överlevnadsbidrag
            - jag behöver kanske inte dra hela historien igen; vi har ju haft
            detta uppe tidigare här i kammaren - ligger sedan februari i år
            Kanslersämbetets rapport på Utbildningsdepartementet. I den avstyrks
            att Waldorfseminariet ges examensrätt enligt högskoleförordningen.
            I stället görs bedömningen att
          </note>
          <note n="5186d58d">
            Waldorflärarutbildningens årskurser 1-7 och eurytmilärarutbildningen
            bör inordnas i sektorn för kvalificerad eftergymnasial yrkesutbildning,
            medan bildlärarutbildningen inte alls anses uppfylla kraven.
          </note>
          <note n="c00a27b9">
            Tiden går och vad händer? På seminariet i
          </note>
          <note n="03815dfd">
            Kungälv är man förtvivlad. Kronofogden har väntat sedan januari,
            och nu går tidsfristen ut. Värdet som finns att hämta ligger i
            själva verksamheten och pedagogiken, knappast i seminariets få
            möbler och materiel, så det blir en mager utmätning. Från och
            med i sommar tvingas skolan permittera sina 15 lärare, och ett
            fyrtiotal lärarstuderande lämnas därhän med halvfärdiga utbildningar
            och studieskulder. Det är mycket värre. Det är ett slöseri med
            värdefulla kunskaper och med människors personliga insatser. Det
            skapar arbetslöshet och därmed också andra problem.
          </note>
          <note n="0ba91e0f">
            Skolan har gjort allt för att under vägen tillmötesgå kraven
            på kvalitet och innehåll. Utbildningen har förlängts och anpassats
            så mycket som själva idén,
          </note>
          <note n="d12ebb59">
            Waldorfpedagogiken, tillåtit. Att ytterligare förändra utbildningen
            innebär delvis att man helt enkelt drar undan själva förutsättningarna
            för den pedagogiken.
          </note>
          <note n="eb11bf21">
            Genom att frågan om examensrätt och rätt till statliga bidrag
            har blivit en sådan långbänksfråga har planeringen av verksamheten
            och arbetet i skolan utsatts för svåra påfrestningar.
          </note>
          <note n="53e8db19">
            Kärnfrågan är om regeringen vill att Waldorfseminariet skall
            finnas eller inte. Just nu ligger frågan hos Utbildningsdepartementet.
            Antingen får man bestämma sig för att ge silkessnöret, eller så
            får man se till att seminariet får resurser för att klara en normal
            verksamhet. Man kan inte tala om vikten av pedagogiska alternativ
            och samtidigt avstå från att ge rättmätiga resurser.
          </note>
          <note n="97ef0454">
            Miljöpartiet de gröna anser att frågan om Waldorfseminariets
            överlevnad är av stor principiell betydelse. Fristående skolor
            med beprövad och erkänd alternativ pedagogik måste ges möjligheter
            att överleva för att vårt ordinarie utbildningssystem inte helt
            skall tömmas på andra, ofta befruktande och pedagogiska, idéer
            och inspirationskällor.
          </note>
          <note n="293bdccd">
            Waldorfskolorna har funnits i Sverige sedan slutet av 40-talet
            och har sedan dess bedrivit en framgångsrik verksamhet. Waldorfseminariet
            i Kungälv startade för tio år sedan. Hittills har man där drivit
            verksamheten med hjälp av gåvor, fondmedel, uppdragsutbildningar,
            elevavgifter, förhållandevis låga löneanspråk och inte minst mycket
            ideellt arbete. Den här formen av finansiering fungerar inte på
            samma sätt nu som tidigare, bl.a. på grund av den allmänna ekonomiska
            situationen i samhället. Risken är stor att de andra
          </note>
          <note n="66824b49">
            Waldorfseminarierna också faller om seminariet i
          </note>
          <note n="9eb3dbc3">
            Kungälv läggs ned.
          </note>
          <note n="16601c19">
            Resultatet av den förestående nedläggningen av seminariet kommer
            att stå samhället betydligt dyrare än om man i det här läget lyfter
            bort skulden på
          </note>
          <note n="3eec9e4a">
            600 000 kronor så som vi i Miljöpartiet begärt i vår motion.
            Waldorfskolorna ropar efter lärare och det finns alltså ett stort
            behov av fortsatt utbildning. Det kan väl sägas ligga en logik
            i att man, om man stödjer
          </note>
          <note n="dea62089">
            Waldorfskolorna och därmed Waldorfpedagogiken, också ger sitt
            stöd till utbildningen av lärare till skolorna. Jag kan inte förstå
            hur man annars får tanken att gå ihop. Jag har över huvud taget
            väldigt svårt att förstå och acceptera den utdragna hanteringen
            av detta ärende.
          </note>
          <note n="8c1b757d">
            Herr talman! I reservation 41, mom. 98, som
          </note>
          <note n="4653e79d">
            Miljöpartiet lagt tillsammans med Centern och Kristdemokraterna
            och som jag härmed yrkar bifall till, har vi villkorat de 600
            000 kronorna med att seminariet presenterar en godtagbar plan
            för att uppnå Kanslersämbetets kvalitetskrav för examensrätt.
            Jag tycker att det skulle vara mer än till fyllest som underlag
            för en räddande gest från staten, så att seminariet åtminstone
            till att börja med, dvs. nu, har möjlighet att klara av sin akuta
            obeståndssituation.
          </note>
          <note n="d7c67fdd">
            Nästa steg är givetvis examensrätt och ett kontinuerligt bidrag
            till driften som ger möjlighet till fortsatt verksamhet.
          </note>
          <note n="4b09e3c5">
            Som Andreas Carlgren tidigare påpekade måste pengar satsas, om
            det skall vara möjligt att uppnå den kvalitet som samhället kräver.
            Bara luft räcker inte ens för den här utbildningsverksamheten.
          </note>
          <note n="e00fe239">
            Waldorfseminariet i Kungälv är alltför viktigt för att läggas
            ned. Det är märkligt att inte fler protesterar.
          </note>
          <note n="9c786ac0">
            Anf. 120 BERIT LÖFSTEDT (s) replik
          </note>
          <note n="969edcde">
            Herr talman! Frågan om Waldorfseminariet handlar inte alls om
            seminariet i sig. Jag hör till dem som tycker att om det finns
            en Waldorfpedagogik i
          </note>
          <note n="a94e17fa">
            Waldorfskolor, så är det också bra om det finns lärarutbildning
            för den pedagogiken.
          </note>
          <note n="c9272a5b">
            Det handlar om att vi numera har ett enhetligt system för att
            granska kvalitet och kriterier för att utfärda examensrätt. Skulle
            vi tumma på den regeln, tror jag att vi skulle hamna i ett moras.
            Jag vill inte föregripa regeringens behandling. Men tidigare kunde
            man bevilja överlevnadsbidrag på litet andra grunder, medan vi
            nu har ett system som de flesta av oss - jag tror nästintill alla
            - har accepterat när det gäller kvalitetsgranskning och granskning
            av den ekonomiska basen för en verksamhet. Skulle vi frångå detta
            system i just detta fall, tror jag att vi skulle hamna i ett moras.
            Det finns nämligen en rad enskilda högskolor, t.ex. teologiska
            seminarier etc, där vi skulle kunna göra ett antal insatser. Men
            jag tror ändå att det är viktigt att hålla fast vid nämnda princip.
          </note>
          <note n="f9377651">
            Men jag vill på intet sätt föregripa regeringens behandling av
            frågan, och jag hoppas självfallet att regeringen följer den med
            uppmärksamhet. Men jag tror ändå att det är viktigt att vi vet
            vad vi pratar om, och inte tänker att detta bara gäller Waldorfseminariet,
            för det kan lika gärna handla om kvalitetsbedömning vid en vanlig
            svensk högskola.
          </note>
          <note n="7509ce29">
            Anf. 121 PER LAGER (mp) replik
          </note>
          <note n="7e03763c">
            Herr talman! Berit Löfstedt, anledningen till att det har uppstått
            akuta problem är bl.a. att frågan har behandlats i långbänk. Waldorfseminariet
            i Kungälv har inte kunnat planera sin verksamhet på grund av att
            hela hanteringen med att få examensrätt har dragit ut så långt
            på tiden.
          </note>
          <note n="6aa837f9">
            Jag tycker att det märkliga är att man godkänner
          </note>
          <note n="8bf5af16">
            Waldorfskolorna och tycker att de har sitt berättigande, men
            sedan ger man inte möjlighet för själva lärarutbildningen att
            fungera.
          </note>
          <note n="0e8588b5">
            Som jag sade i mitt anförande går det inte längre att leva på
            fonder och bidrag från privata givare i fortsättningen. Det måste
            till ett stöd från samhället, om de alternativa pedagogikerna
            skall kunna leva vidare.
          </note>
          <note n="10fb4198">
            Anf. 122 BERIT LÖFSTEDT (s) replik
          </note>
          <note n="4a601387">
            Herr talman! Jag vill bara säga att jag tycker att
          </note>
          <note n="1340f445">
            Universitetskanslern och Kanslersämbetet gör ett utomordentligt
            arbete när det gäller att granska underlaget för att ge examensrätt.
            Det gäller såväl vid Waldorfseminarier som vid enskilda regionala
            högskolor, mindre och medelstora, i vårt land som exempelvis vill
            ha rätt att utfärda magisterexamen. Det kan tyckas att det tar
            lång tid, men arbetet är viktigt och är inget som man får fuska
            ifrån sig på en kafferast. Jag vill inte rikta någon kritik mot
            Kanslersämbetet, för arbetet har faktiskt varit ganska svårt.
          </note>
          <note n="4bdd7c89">
            Anf. 123 PER LAGER (mp) replik
          </note>
          <note n="9bb5b7c6">
            Herr talman! När man skulle undersöka möjligheten att ge Waldorfseminariet
            examensrätt, gavs olika tidsfrister för detta. Seminariet planerade
            sin verksamhet efter detta. Men det tog för lång tid, vilket innebar
            att en akut situationen uppstod när det gällde ekonomin. Problemet
            är nu att denna förnämliga utbildning i Kungälv tvingas läggas
            ned. Det ger följdkostnader för samhället, och jag undrar vem
            som är beredd att ta ansvaret för dem.
          </note>
          <note n="c19f251a">
            Anf. 124 DAN ERICSSON (kds)
          </note>
          <note n="0c1c9094">
            Herr talman! Jag har inget yrkande. Men jag vill ändå ta upp
            några motioner som behandlas i betänkandet. De behandlar just
            östgötaregionen.
          </note>
          <note n="6b5f234b">
            Det finns motionsförslag från mig själv, från flera partier och
            i form av flerpartimotioner, om att utveckla just Linköpings universitet
            till att på ett tydligare sätt också omfatta Norrköping. En av
            tankarna är att det skall bli en profilering kring frågor som
            rör Östersjön - utvecklingen i Östersjöområdet, infrastrukturen,
            logistiken och inte minst miljöfrågorna - dvs. en profilering
            i form av ett miljöuniversitet i Norrköping.
          </note>
          <note n="b77c567f">
            Herr talman! Ett steg på vägen, som jag pekar på i min motion,
            är tillskapandet av en särskild östersjöakademi. Om detta hade
            jag en debatt här i kammaren i måndags med utbildningsministern.
            Beskedet från honom var att han inte var benägen att arbeta för
            en sådan etablering.
          </note>
          <note n="3bbe922d">
            Jag menar att det faktiskt hade varit väsentligare att utveckla
            just universitetet i Linköping till att också omfatta Norrköpingsområdet
            och att där bygga upp kompetensen kring Östersjöfrågorna i stället
            för att, som föreslås i ett kommande betänkande, etablera ett
            nytt universitet i Stockholmsområdet.
          </note>
          <note n="dd4775eb">
            Nu är det inte så mycket att göra åt detta, utan betänkandena
            har lagts fram. Men jag vill ändå i detta sammanhang ställa en
            försynt fråga till Berit Löfstedt med anledning av motionerna.
            Det hänvisas nämligen i skrivningarna till en kommande fördjupad
            anslagsframställning. Berit Löfstedt känner ju väl till Östgötaregionen
            och kommer från Linköping. Jag undrar hur hon ser på möjligheten
            att få en ökad satsning på
          </note>
          <note n="5c3e6524">
            Linköpings universitet och på tanken om en större tyngd också
            i Norrköpingsområdet.
          </note>
          <note n="824a73bb">
            Min andra fråga handlar också om detta med östersjöakademi och
            tanken på ett miljöuniversitet. Det skrivs i betänkandet att man
            med intresse har noterat tankarna i motionen. Därför undrar jag
            om Berit
          </note>
          <note n="c805407d">
            Löfstedt har några tankar om hur detta intresse kan omsättas
            i någon sorts praktisk handling i pådrivande syfte. Eller är det
            så, som antyds, att statsmakterna avhänder sig ansvaret för en
            sådan utveckling, så att det blir upp till universiteten och andra
            institutioner att själva jobba med detta? Jag vill gärna höra
            vad
          </note>
          <note n="f9c3d9a7">
            Berit Löfstedt har för syn på detta.
          </note>
          <note n="84cc29c2">
            Anf. 125 BERIT LÖFSTEDT (s) replik
          </note>
          <note n="cd049dc2">
            Herr talman! Det finns ju flera motioner om utvecklingen av Linköpings
            universitet. Det finns många bra tankar i motionerna om utveckling
            av högskolor över huvud taget ute i landet. Vi har i utskottet
            varit eniga om att vi inte kunde peka ut någon särskild högskola
            och fick inför nästa års propositioner lägga undan alla dessa
            förslag. Vad jag också syftade på i mitt inledningsanförande för
            ett antal timmar sedan var att många motioner innehåller många
            bra idéer men att de behöver analyseras en del.
          </note>
          <note n="9a65ea93">
            Dessutom vill jag säga: Jo, man skall nog vid ett universitet
            föda en tanke och sedan själv utveckla den ganska långt. Detta
            är själva tanken när det gäller hur universitet och högskolor
            skall arbeta i dag. Själv tycker jag att det är spännande med
            det engagemang som Linköpings universitet har utvecklat och de
            kontakter som man där har skaffat sig i östersjöområdet.
          </note>
          <note n="1dc7d3fa">
            I ett betänkande som skall tas upp litet senare och som Bengt
            Silfverstrand skall diskutera har vi noterat att det över Östersjön
            finns viktiga relationer mellan flera olika högskolor. Det är
            viktigt att dessa får leva vidare och att de får stöd.
          </note>
          <note n="f2ff1d3b">
            Anf. 126 DAN ERICSSON (kds) replik
          </note>
          <note n="e481f63d">
            Herr talman! Det är i alla fall bra att Berit Löfstedt ser detta
            som goda tankar. Man vill nu avvakta litet, men jag hoppas att
            Berit Löfstedt - som mycket väl känner till universitet i Linköping
            - kan se möjligheter att utveckla detta i framtiden.
          </note>
          <note n="7d1520ee">
            Som det sägs är det också viktigt att man själv utvecklar dessa
            tankar och kanske blir mer konkret. I
          </note>
          <note n="a9fda572">
            detta ligger också att statsmakterna ser var de olika tyngdpunkterna
            skall läggas. Då har jag fortfarande väldigt svårt att se en etablering
            av ett nytt universitet som skall handlägga östersjöfrågor när
            det faktiskt finns kompetens just i Norrköpingsområdet. Man hade
            på ett betydligt mer naturligt sätt kunnat utveckla den kompetensen.
            Vi missar nu ett bra tillfälle, och det beklagar jag. Men vi får,
            som sagt, hoppas att vi kommer en bit längre nästa år.
          </note>
          <note n="dee81dc3">
            Anf. 127 BENGT SILFVERSTRAND (s)
          </note>
          <note n="dfaff73b">
            Herr talman! Jag skall i detta anförande något kommentera de
            avsnitt som rör forskning i utbildningsutskottets betänkande nr
            15 samt betänkandena nr 12 om inrättandet av professurer och nr
            13 om studiefinansieringen för doktorander.
          </note>
          <note n="19f61576">
            Även om en mera ingående diskussion om forskningen och forskningens
            villkor får anstå till den forskningspolitiska proposition som
            kommer att läggas fram 1996, finns det anledning att göra några
            principiella kommentarer.
          </note>
          <note n="19b7193a">
            Av statsfinansiella skäl sker vissa besparingar också på anslagen
            till forskningsverksamhet. Totalt motsvarar minskningen av forskningsanslagen
            1,7 %
          </note>
          <note n="b8d54b51">
            per år fram t.o.m. 1998. Dessa besparingar framställdes av moderaternas
            förre utbildningsminister som en lemlästning av svensk forskning
            i en interpellationsdebatt här i kammaren måndagen den 15 maj.
            Det används ganska kraftiga uttryck från moderaternas sida med
            anledning av de besparingar som sker både på forskningen och på
            grundutbildningen.
          </note>
          <note n="56945cf5">
            Uttalandet om lemlästning föranleder två kommentarer. För det
            första vittnar det om ett mindre väl utvecklat sinne för proportioner
            och språkets valörer hos Moderata samlingspartiets företrädare.
            För det andra tillförs svensk forskning i verkligheten totalt
            sett nya resurser. Det är oerhört grundläggande viktigt att konstatera
            att det finns kraftig ökade forskningsresurser i samhället. Problemet
            är att de genom den förra regeringens inrättande av privata stiftelser,
            som är skyddade från offentlig insyn och demokratisk påverkan
            genom medborgarvalda organ, starkt försvårar avvägningen mellan
            olika forskningsområden.
          </note>
          <note n="d2566f65">
            Det handlar alltså inte om grämelse, Hans Hjortzberg-Nordlund,
            utan det handlar om att vi får sämre förutsättningar att tillgodose
            de angelägna forskningsområden som flera företrädare för olika
            partier här har gjort sig till tolk för. Det är det som är problemet.
          </note>
          <note n="e9f875b6">
            Fåglarna är inte inlåsta, Gunnar Goude, utan dem vill vi släppa
            fria från buren. Vi vill i verklig mening ha en fri forskning,
            men eftersom det är samhällsresurser
          </note>
          <note n="be4495c1">
            - pensionsmedel och skattemedel - som används för detta vill
            vi också ha ett ord med i laget när det gäller den övergripande
            fördelningen av resurserna.
          </note>
          <note n="c460f935">
            Som bl.a. forskningsråden framhöll vid en uppvaktning hos utbildningsutskottet
            den 16 mars innebär tillkomsten av forskningsstiftelserna och
            utvidgningen av EU:s ramprogram för forskning att balansen mellan
            resurser för programstyrd forskning och resurserna för fri grundforskning
            redan förskjutits till de senares nackdel. Vi är inte ensamma
            om att ha den uppfattningen att man nu har råkat ut för ett allvarligt
            balansproblem.
          </note>
          <note n="c0dafa20">
            Vad i första hand Moderaterna nu klagar över, och tyvärr också
            Folkpartiet och Centern i viss mån, är verkningarna av sin egen
            politik. Beslutet att privatisera pensionsmedel och överföra beslut
            från demokratiskt valda organ till privatpersoner har sålunda
            inneburit en allvarlig snedvridning av resursfördelningen på forskningsområdet.
          </note>
          <note n="88b8fdfe">
            De privata forskningsstiftelserna förfogar totalt sett över ca
            17 miljarder kronor, dvs. stiftelsekapitalet, varav drygt 1,5
            miljarder beräknas kunna delas ut fram t.o.m. 1998. Detta ger
            mig än en gång anledning att understryka att det sammantaget finns
            starka forskningsresurser i det svenska samhället.
          </note>
          <note n="129cce4e">
            Det finns också anledning att säga att svensk industri just nu
            satsar mer än någonsin på forskning och utveckling. För att ta
            några alldeles dagsfärska exempel ligger Ericsson och läkemedelsföretagen
            i den absoluta toppen. Ericssons forsknings- och utvecklingskostnader
            är nu mer än dubbelt så höga som investeringarna i fastigheter,
            maskiner och varor.
          </note>
          <note n="8900c2af">
            Drygt 60 % av 1994 års fakturering avsåg produkter som inte fanns
            för tre år sedan. Detta är naturligtvis positivt, och det säger
            något om vikten av att ha förmåga till förnyelse och överlevnad
            i en föränderlig tid.
          </note>
          <note n="4e8f3a48">
            Problemet är att vi i dag har mindre möjligheter att tillgodose
            angelägna behov inom grundforskningen på grund av den snedvridning
            som blivit följden av privatiseringen av pensionsmedlen.
          </note>
          <note n="15da1bc6">
            De problem som återstår att lösa är att försöka rätta till de
            obalanser som har uppstått. Strävan måste vara att åstadkomma
            en samordning och en samverkan med den övriga statliga forskningspolitiken.
            Det pågår fortfarande diskussioner och det är möjligt att man
            är beredd till en dialog, det finns det vissa antydningar om i
            uttalanden från Naturvetenskapliga forskningsrådet under den senaste
            tiden. Vi måste se till att vi utnyttjar de totala forskningsresurserna
            på ett optimalt sätt.
          </note>
          <note n="31b4bc29">
            En särskild utredare har också fått regeringens uppdrag att se
            över hela strukturen för forskningsfinansiering. Den socialdemokratiska
            regeringen har alltså tagit flera initiativ på detta område.
          </note>
          <note n="be2afa80">
            Herr talman! Med detta yrkar jag avslag på de reservationer till
            utbildningsutskottets betänkande nr 15
          </note>
          <note n="3c7d9c90">
            som rör anslag till forskning, och bifall till utskottets hemställan
            på motsvarande punkter.
          </note>
          <note n="daab29a8">
            I betänkandet UbU12 tillstyrker utskottet regeringens förslag
            om att ge mindre och medelstora högskolor som saknar egen fakultetsorganisation
            möjligheter att inrätta professurer efter särskild kvalitetsprövning.
            Jag vill rätta Erik Arthur Egervärn som sade att regeringen skall
            utse dessa personer. Det är inte frågan om det. Man inrättar professurerna
            på vanliga grunder, och innan man fattar beslut om vilka personer
            som skall få tjänsterna skall de genomgå en särskild prövning.
          </note>
          <note n="2ea0b9f4">
            Utskottet ställer sig också bakom förslaget om att regeringen
            återigen skall få rätt att inrätta professurer vid universitet
            och högskolor för att kunna prioritera vissa nationellt angelägna
            forskningsområden.
          </note>
          <note n="b0f1dca0">
            De mindre och medelstora högskolorna har fått ökade resurser
            för grundutbildning och forskning. För att kunna fortsätta uppbyggnaden
            av kvalitet och kompetens hos dessa högskolor måste vi förstärka
            den vetenskapliga ledningen. Forskningsanknytningen i grundutbildningen
            är av avgörande betydelse för utvecklingen av de högskolor som
            saknar egen fakultetsorganisation.
          </note>
          <note n="8bdd4fc5">
            Det är sålunda kvalitetskravet som motiverar att alla högskolor
            nu bereds möjlighet att inrätta egna professurer. Självfallet
            måste dessa beslut föregås av en ingående prövning huruvida den
            vetenskapliga miljön och kvaliteten inom respektive högskola motiverar
            inrättandet av sådana professurer. Prövningen sker av Kanslersämbetet
            eller den nya högskolemyndighet som vi kommer att diskutera och
            fatta beslut om här i kammaren om några veckor.
          </note>
          <note n="ea7dd95d">
            Inte oväntat reserverar sig Moderaterna mot beslutet. Det förefaller
            vara en logisk uppföljning av den minst sagt sparsmakade inställning
            som moderaterna alltid haft till de mindre och medelstora högskolorna,
            i synnerhet de mindre. Så sent som för något år sedan återkom
            moderaterna med sin gamla käpphäst om att nivågruppera högskolevärlden
            i ett A- och ett B-lag, där de mindre högskolornas verksamhet
            skulle inskränkas till grundutbildning för att uppfylla det regionala
            näringslivets behov.
          </note>
          <note n="78e23256">
            Centern kritiserar i dag tanken på s.k. collegehögskolor. Jag
            vill då bara erinra om att Centern för något år sedan ställde
            upp på det scenario som moderaterna skisserade när det gäller
            kategoriklyvning. Det är bra att centerpartisterna nu har återgått
            till att bli talesmän och förespråkare för en utbyggnad av de
            mindre och medelstora högskolorna, och för att det inte skall
            föreligga någon sådan nivågruppering.
          </note>
          <note n="150e6d14">
            Moderaterna står nu helt ensamma och isolerade bakom sitt misstroende
            till dessa högskolor.
          </note>
          <note n="d6ea81a1">
            Utskottet framhåller att huvudansvaret för forskningens organisation
            skall ligga på universitetens och högskolornas styrelser. För
            att kunna säkerställa behovet av vetenskapligt kompetenta forskare
            inom områden av särskilt nationellt intresse bereds genom utskottets
            förslag nu möjligheten för regeringen att inrätta professurer
            inom sådana områden. Ett exempel på sådana angelägna områden är
            att öka antalet kvinnliga professurer - ett regeringsförslag som
            riksdagen kommer att behandla om några veckor. Det har inte skett
            någon förbättring på det området med den struktur som vi har i
            dag utan det är ett typiskt exempel på området där vi måste få
            initiativ från politisk nivå för att det skall ske. Regeringens
            möjlighet att inrätta professurer inom särskilda områden skall
            tilllämpas restriktivt. Någon grund för påståendena i reservation
            2, att förslaget skulle innebära en återgång till ökad styrning
            och centralisering av beslutsfattandet, finns därför inte.
          </note>
          <note n="74caa4ab">
            Herr talman! Jag yrkar avslag på reservationerna 1
          </note>
          <note n="63f0164b">
            och 2 och bifall till utskottets hemställan.
          </note>
          <note n="6d7aca97">
            Slutligen några ord om utbildningsutskottets betänkande 15. Mot
            bakgrund av det kärva statsfinansiella läget tillstyrker utskottet
            regeringens förslag att tillfälligt - observera tillfälligt -
            och i begränsad utsträckning återinföra utbildningsbidrag som
            finansieringsform för doktorander. Minst 50 % av de medel som
            lärosätena avsätter för studiefinansieringen inom fakultetsanslagen
            skall dock avse doktorandtjänster.
          </note>
          <note n="cc9b630e">
            Redan 1982 skapades genom riksdagsbeslut möjligheter att inrätta
            doktorandtjänster som en ny form av studiefinansiering inom forskarutbildningen.
            Syftet har varit att skapa bättre ekonomiska villkor och en större
            social trygghet för forskarstuderande. Resurserna för denna forskarutbildning
            har också successivt byggts ut.
          </note>
          <note n="c70067ae">
            Det bör framhållas att återinförandet av utbildningsbidragen
            är en åtgärd på kort sikt. I den kommande forskningspolitiska
            propositionen avser regeringen att återkomma med förslag om ett
            nytt och mer flexibelt system för studiefinansieringen inom forskarutbildningen.
          </note>
          <note n="3764b8eb">
            Låt mig avslutningsvis också konstatera att möjligheten att kombinera
            utbildningsbidrag med anställning som assistent återinförs.
          </note>
          <note n="f0922d2a">
            Herr talman! Jag yrkar avslag på samtliga reservationer och bifall
            till utskottets hemställan.
          </note>
          <note n="e1fe44c6">
            Anf. 128 HANS HJORTZBERG-
          </note>
          <note n="db56ddeb">
            NORDLUND (m) replik
          </note>
          <note n="28e47641">
            Herr talman! När det gäller professurerna är vi inte motståndare
            till att de små och medelstora högskolorna skaffar sig professurer.
            Det är snarare precis tvärtom. Det är omsorgen om dem så att de
            inte skall hamna i en B-lagsituation som gör att vi inte tycker
            att de själva skall inrätta professurer. Att vara solitär professor
            vid en högskola är en ganska svår roll. Det innebär att man behöver
            bygga upp nätverk som är kompetenta så att man inte hamnar i en
            situation med sämre kvalitet än på andra ställen.
          </note>
          <note n="6e4cf806">
            Det viktiga som Bengt Silfverstrand berört i sitt inlägg gäller
            forskningsanslagen. Procentuellt sett är det litet. Men 157 miljoner
            i fakultetsanslag och 238
          </note>
          <note n="5d33a1c0">
            miljoner i rådsanslag är inte små pengar för forskningen. Det
            måste naturligtvis påverka forskningen i hög grad. Var någonstans
            skall en högskola börja riva ner? Det kommer att bli svåra problem,
            svåra prioriteringar. Det är inte alldeles säkert att det kommer
            att gå i den riktning som vi politiker vill.
          </note>
          <note n="30b7b5ae">
            Det är tur att vi har forskningsstiftelserna som kan komplettera
            Socialdemokraternas dåliga modell. De här medlen är inga pensionsmedel.
            Det är löntagarfondsmedel som företagarna har betalat in under
            många år och som är omvandlade till stiftelser och verkligen gör
            mer nytta än de politiskt styrda medlen.
          </note>
          <note n="ad375ca0">
            Anf. 129 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="9303c95d">
            Herr talman! Jag hävdar med bestämdhet att det är en nedvärdering
            av de mindre och medelstora högskolorna att inte tro dem om kraften
            och kompetensen att kunna inrätta professurer. Det skall ske samma
            kompetens- och kvalitetsprövning som vid alla andra tillsättningar.
            Det innebär att det blir en ökad resurs på de mindre och medelstora
            högskolorna. Det ger bättre kvalitet. Vi kommer ett bra steg från
            den uppdelning i
          </note>
          <note n="a0b99571">
            A- och B-lag som Moderaterna i all tid har varit förespråkare
            för.
          </note>
          <note n="c477cbfd">
            När det gäller forskningsstiftelserna och löntagarfondsmedel
            ingick varje krona oavkortat, som mest 30
          </note>
          <note n="063931ae">
            miljarder, i pensionssystemet genom att löntagarna hade avstått
            från löneökningar i förhandlingarna. Det innebär att man upplöste
            detta dränerade man detta system. Jag tror ändå att det vid den
            uppgörelse som träffades 1992 hade funnits förutsättningar för
            kompromiss, och man hade i mera demokratiska former kunnat ta
            en del av dessa medel och avsätta till forskning. Det var faktiskt
            meningen - jag avslöjar ingen hemlighet när jag säger detta. Nu
            valde man i stället formen att låsa in dessa pengar i privaträttsliga
            stiftelser där det inte finns någon insyn. Offentlighetsprincipen
            gäller inte. Styrelserna utser sig själva.
          </note>
          <note n="c300a9a3">
            Dessutom har vi ingen möjlighet att avsätta resurser för de områden
            där samtliga partier gång på gång säger att vi inte får göra avkall
            på grundforskningen, vi behöver pengarna. Man har alltså försvårat
            möjligheterna att styra medlen dit de bäst behövs. Det är denna
            utveckling som forskningsråden nu är oroliga för.
          </note>
          <note n="299ac846">
            Anf. 130 HANS HJORTZBERG-
          </note>
          <note n="db56ddeb">
            NORDLUND (m) replik
          </note>
          <note n="5f5f226d">
            Herr talman! Stiftelserna ger i själva verket en frihet för forskarsamhället
            att få medel utan att behöva passera politiska spärrar. Det är
            fullt kompetenta forskare som sitter i stiftelserna och kan sköta
            utdelningen av medel. Eftersom det är många olika stiftelser kan
            demokratin tillgodoses. Jag tror att det är bättre.
          </note>
          <note n="095768c6">
            Det Bengt Silfverstrand säger om pensionsmedlen är en efterkonstruktion.
            Det är löntagarfondsmedel, inbetalda av företagarna.
          </note>
          <note n="38d5e6be">
            Anf. 131 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="58bc485a">
            Herr talman! Om man av statsfinansiella skäl måste pruta på forskningsanslagen
            - jag betvivlar inte siffrorna, de är korrekta - och samtidigt
            har tillgång till 1,5 miljarder kronor och gör en enkel summering
            av minskningarna och satsningarna, kommer man fram till att forskarsamhället
            totalt tillförs mycket kraftigt ökade resurser under den period
            som vi nu talar om. Men så uttrycker Moderaterna och andra oro
            för att man dränerar grundforskningen. I nästa ögonblick säger
            man att det är bra att man får de här pengarna. Då säger vi att
            det är bra att vi har tillgång till starka forskningsresurser.
            Men vi tycker att man i demokratisk ordning på samma sätt som
            i fråga om fakulteter, forskningsråd och sektorsorgan skall ha
            möjlighet att styra resurserna på demokratisk väg där de gör den
            största nyttan. Det är en snedvridning där som är allvarlig och
            som hela forskarvärlden uttrycker oro över. Moderaterna är tydligen
            till freds med att man kunnat välja en klart odemokratisk form,
            ett unikum i svensk utbildningspolitisk historia.
          </note>
          <note n="3d06c62e">
            Anf. 132 MARGITTA EDGREN (fp) replik
          </note>
          <note n="fe0c7aef">
            Herr talman! När det gäller UbU 12 har vi accepterat som ett
            logiskt led i utvecklingen av de nya högskolorna att de skall
            kunna inrätta professurer efter sedvanlig kvalitetsgranskning.
            Däremot håller jag inte med Bengt Silfverstrand om regeringens
            rätt att inrätta professurer. Det är fullt möjligt att kombinera
            en aktiv jämställdhetspolitik med att inte låta regeringen inrätta
            professurer. Det går nämligen att göra det via de högskolor och
            fakulteter som finns. Att nu göra det är att lyfta på en spärr
            som lätt - minsta motståndets lag - kan leda till att man återgår
            till ökad centralisering och ökad styrning av högskolan.
          </note>
          <note n="c7b18da4">
            Sedan vill jag prata litet om doktorandtjänsterna.
          </note>
          <note n="c4af7873">
            Jag hoppas att jag sade i mitt anförande att vi är helt emot
            att etablera utbildningsbidrag som begrepp igen, och därför har
            vi också finansierat ytterligare 300
          </note>
          <note n="6527c186">
            doktorandtjänster.
          </note>
          <note n="8d5219d0">
            Att nu föra in utbildningsbidrag i diskussionen om forskningsfinansieringen
            tycker jag är ett nederlag för riksdagen, ett nederlag för de
            studerande, ett nederlag för våra ansträngningar att öka antalet
            kvinnliga forskare och ett nederlag för tilltron till vårt utbildningsutskott
            och riksdagens beslut att olika forskningsstödjande organ skall
            ha som sin uppgift att även finansiera doktorandtjänster. Jag
            tänker speciellt på de forskningsstiftelser som föregående debatt
            handlade om.
          </note>
          <note n="a9dad1de">
            Tror verkligen Bengt Silfverstrand att detta är en tillfällig
            åtgärd? Kan Bengt Silfverstrand på heder och samvete lova att
            detta är en tillfällig åtgärd? Hur har
          </note>
          <note n="93566209">
            Bengt Silfverstrand kunnat acceptera detta efter alla våra gemensamma
            uttalanden och ansträngningar?
          </note>
          <note n="ad071db2">
            Anf. 133 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="32d18880">
            Herr talman! Med all respekt för Margitta Edgrens fina insatser
            när det gäller jämställdhetsarbetet, måste jag säga att de tyvärr
            inte avsatte de förväntade spåren i den förra regeringens politik.
            Vi kan bara konstatera att situationen är bedrövlig när det gäller
            antalet kvinnliga förskare i förhållande till antalet manliga
            forskare, och inte minst när det gäller kvinnliga professurer.
          </note>
          <note n="a4f1e559">
            Nu kommer det ett förslag som löser de problemen. Men en förändring
            åt rätt håll sker bara på ett politiskt initiativ. Därför är det
            här området ett bra exempel på att det i vissa fall, under vissa
            omständigheter, kan finnas anledning för regeringen att gå in
            och inrätta professurer. Innehavarna skall sedan utses på vanligt
            sätt, efter kompetensbedömning. Det skall alltså vara en restriktiv
            tillämpning. Det finns ingen anledning att hysa oro på den punkten.
          </note>
          <note n="8ee96422">
            Jag tycker inte att man i den här frågan skall ta till överord
            när det gäller förslagen om att fortsätta med utbildningsbidrag.
            Det finns så klara markeringar, dels av hur mycket det handlar
            om, dels av att det är en tillfällig åtgärd. På detta område -
            även om vi inte vet resultatet eftersom vi ju inte har någon insyn
            - har man från ett par av dessa forskningsstiftelser talat om
            att man skall använda en del av sina medel till doktorandtjänster.
            Det finns alltså åtminstone på det här området ett någorlunda
            klart besked. Det innebär också att det kommer vissa resurstillskott
            på det här området.
          </note>
          <note n="4a4be15b">
            Sedan utfärdar jag naturligtvis inga löften om när förändringar
            sker. Vi har alltså att ta oss ur det ekonomiska moras i vilket
            den borgerliga regeringen försatte oss, och det är först när vi
            har kunnat komma upp ur det som vi kan börja tala om nya reformer.
          </note>
          <note n="4aaa7562">
            Anf. 134 MARGITTA EDGREN (fp) replik
          </note>
          <note n="6ede81e5">
            Herr talman! En av uppgifterna för de nya forskningsstiftelserna
            var, Bengt Silfverstrand, att finansiera forskarutbildning. Erkänn
            det! Det är helt klart och helt tydligt och har funnits med i
            diskussionen hela tiden. Det är ett faktum som ni socialdemokrater
            gärna hoppar över. Bengt Silfverstrand och jag har diskuterat
            att denna övergång - det finns en tidsgräns för utbildningsbidraget
            - under en period skulle kunna innebära en viss turbulens, men
            på sikt skulle det finnas tillräckligt många studieplatser tack
            vare forskningsstiftelserna.
          </note>
          <note n="02583558">
            Anf. 135 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="82348d3d">
            Herr talman! Jag har inte hoppat över det faktum att forskningsstiftelserna
            kommer att avsätta resurser för det här ändamålet. Jag sade, och
            upprepar det eftersom Margitta Edgren tydligen inte hann med i
            svängarna, att det var ett av de få områden som vi vet kommer
            att få vissa resurser, områden som vi är överens om är mycket
            angelägna.
          </note>
          <note n="d48fc170">
            Det talar ytterligare för det jag sade: Vi vill ha en total överblick,
            så att vi kan tillföra forskningsresurser till de områden som
            vi finner mest angelägna. Vi tycker att detta är ett angeläget
            område, och det är därför vi gör mycket klara markeringar av att
            de förändringar, som vi nu genomför via riksdagsbeslut, är tillfälliga
            och begränsade. Det är i alla fall ett tydligt besked om våra
            ambitioner.
          </note>
          <note n="02580700">
            Hade vi haft den här överblicken och de här möjligheterna också
            när det gäller forskningsstiftelserna i övrigt, kunde vi också
            ha tillgodosett andra angelägna områden, exempelvis grundforskningen.
            Då skulle vi ha kommit undan dessa besvärliga problem som vi nu
            har att räkna med under i alla fall de närmaste åren.
          </note>
          <note n="5ec9fa26">
            Anf. 136 GUNNAR GOUDE (mp) replik
          </note>
          <note n="3e4c70c1">
            Herr talman! Som jag påpekade i mitt anförande har universitet
            och högskolor som bedriver forskning och undervisning mycket stora
            problem. Det gäller t.ex. balansen mellan tillämpad forskning
            och grundforskning, som utgör ett mycket allvarligt problem.
          </note>
          <note n="670d331d">
            Näringslivet och den offentliga sektorn i Sverige behöver hög
            kvalitet i den tillämpade forskningen och i grundforskningen,
            och forskarutbildningen klarar inte av detta.
          </note>
          <note n="8eff6380">
            Jag skall inte upprepa de problem som jag tog upp tidigare. Jag
            kan bara nämna de yngre forskarnas situation. De saknar totalt
            forskningsmedel för sin verksamhet. De är helt uppbundna och beroende
            av handledarna.
          </note>
          <note n="dc652f4b">
            Vi har den helt omöjliga tjänstestrukturen, som är unik internationellt
            sett. Vi saknar rörlighet genom att vi har livstidstjänster på
            alla viktiga poster vid universiteten. Det gör att ungdomar och
            kvinnor inte kommer in vid universiteten, och vi får ingen rörlighet.
          </note>
          <note n="b9a1d4f7">
            Vi har naturligtvis också hindren för den tvärvetenskapliga verksamheten,
            som är så oerhört viktig både på forskningsrådssidan och inom
            universiteten, där fakulteterna är ett stort hinder.
          </note>
          <note n="af137b1c">
            Nu säger Bengt Silfverstrand att man tar initiativ.
          </note>
          <note n="8f8d816f">
            Om budgetpropositionen såg ut som Bengt Silfverstrand låter vore
            det bra. Men inget initiativ alls finns på de här punkterna i
            budgetpropositionen. Det är förvånande. Jag ställer frågan: Varför
            finns inte de här stora problemen behandlade i budgetpropositionen?
          </note>
          <note n="b37d6549">
            Anf. 137 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="f3d54c2b">
            Herr talman! De stora problemen finns behandlade i budgetpropositionen,
            där vi konstaterar, som jag har gjort i mitt inledningsanförande
            och i flera repliker, att det totalt sett finns goda forskningsresurser
            i samhället. Problemet är fördelningen, den snedvridning och obalans
            som finns mellan grundforskning å ena sidan och tillämpad forskning
            å andra sidan.
          </note>
          <note n="61c4106b">
            Jag är i stor utsträckning överens med Gunnar
          </note>
          <note n="1a1c21d8">
            Goude om problembeskrivningen. Men det är förvånansvärt att Gunnar
            Goude mot den bakgrunden så lätt går förbi, närmast i ironiska
            svängar, de forskningsstiftelser som sitter inne med de här resurserna.
          </note>
          <note n="60975301">
            Hade vi förfogat över dessa resurser på samma sätt som vi har
            överblick över de samlade resurserna till sektorsforskning, till
            forskningsråden och till fakultetsanslag, hade vi också kunnat
            tillgodose många av de önskemål och krav som Gunnar Goude har
            fört fram.
          </note>
          <note n="2eebfb4f">
            När vi nu är överens om problembeskrivningen borde Gunnar Goude
            litet kraftfullare ta itu med obalanserna och skjuta in sig på
            de problem som har förorsakats av olyckliga politiska beslut under
            förra mandatperioden.
          </note>
          <note n="146471e3">
            Anf. 138 GUNNAR GOUDE (mp) replik
          </note>
          <note n="b5619bce">
            Herr talman! Jag håller med om att stiftelserna är en djupt olycklig
            form för organisation av forskningsmedel. Dessutom har vi fått
            ytterligare 800 miljoner av EU-medel på tillämpningssidan.
          </note>
          <note n="5dbad855">
            Men faktum kvarstår, i budgetpropositionen finns ingen lösning
            på problemet med den bristande balansen. Det ser vi från Miljöpartiet
            tydligt, eftersom vi har förslag på hur detta skall lösas. Vi
            har förslag om grundforskningsavdraget, vi har förslag om ändringar
            i tjänstestrukturen och vi har förslag om finansiering av forskarnas
            verksamhet.
          </note>
          <note n="f0b1ec98">
            Det finns ingen motsvarighet till de här förslagen i budgetpropositionen.
            Det gör t.ex. att diskussionen är svår att föra. Det finns inget
            alternativ från er sida att ta upp och ställa vårt förslag mot.
            När initiativet nu skall komma från socialdemokraterna tror jag
            säkert att man behöver mer tid på sig än ett oppositionsparti
            behöver. Det ligger i sakens natur. Man måste utreda litet noggrannare.
            Men eftersom det bara föreligger ett förslag, Miljöpartiets, skulle
            det vara trevligt att höra hur socialdemokratin ställer sig till
            den typ av förslag som Miljöpartiet har framfört.
          </note>
          <note n="d6ea2218">
            Anf. 139 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="32e39cbd">
            Herr talman! Den enkla anledningen till att vi inte för några
            djupgående resonemang om satsningen på den framtida forskningsinriktningen
            är, som jag också angav i min inledning, att de förslagen kommer
            i en forskningspolitisk proposition nästa år. Den omfattar en
            treårsperiod.
          </note>
          <note n="945021a1">
            Eftersom vi inte närmare har analyserat vidd och vikt av Miljöpartiets
            förslag, skall jag gärna göra den personliga reflexionen att jag
            finner många av tankegångarna mycket intressanta och väl värda
            att närmare fundera på. Det är på flera punkter, som jag uppfattar
            det, förslag som innebär litet av ett nytänkande som vi självklart
            kan diskutera.
          </note>
          <note n="0b60e607">
            Men svaret är att det kommer en forskningspolitisk proposition
            och att beredningen av dessa förslag är i gång. Det är den ena
            biten.
          </note>
          <note n="c9b64512">
            Den andra biten är att man också har tillsatt en särskild utredare
            för att se över strukturen för forskningsfinansieringen. Det framgår
            klart och tydligt av direktiven, som jag utgår från att Gunnar
            Goude har tagit del av, att vi lyfter fram de här frågorna för
            framtiden och för Sveriges förmåga att överleva som välfärdsland
            och industrination. Jag är alldeles övertygad om att vi kommer
            att få tillfälle att djupare diskutera de här frågorna när det
            är dags att fatta de viktiga besluten i de här sammanhangen.
          </note>
          <note n="b89644a8">
            Anf. 140 BERTIL PERSSON (m)
          </note>
          <note n="7410c49f">
            Herr talman! Forskning och utbildning är själva nyckelfrågan
            när det gäller hur det skall gå för vårt land i framtiden. Jag
            vill ta upp en av de allra viktigaste aspekterna när det gäller
            att lyckas i fråga om forskning och utbildning. Där går jag längre
            än mitt eget parti egentligen ställer upp på.
          </note>
          <note n="68a4818f">
            Jag menar att den viktigaste faktorn för en framgångsrik forskning
            och utveckling är att man skapar tillräckligt stora kreativa massor.
            Man behöver grupper med många forskare med olika bakgrund som
            arbetar tätt samman. Det skall vara naturvetare, tekniker och
            kulturarbetare.
          </note>
          <note n="c3fe86bf">
            Man kan tala mycket om elektronisk frihet, t.ex.
          </note>
          <note n="36c5ea8e">
            att man säljer en etta i Gamla stan, köper en herrgård i
          </note>
          <note n="95e59f3b">
            Värmland och sitter vid datorn och forskar. Men det är i människors
            möten som kreativiteten uppstår. Det är ett faktum som gör att
            de stora universiteten i dag är de ställen där de nya idéerna
            föds.
          </note>
          <note n="6c1a1f4b">
            Man kan tycka hur mycket man vill om de små högskolorna, men
            det är inte där de väsentliga innovationerna görs. Inser man inte
            detta är Sverige i en bekymmersam situation.
          </note>
          <note n="e24799e6">
            Sverige har halkat efter när det gäller forskning och utveckling.
            Det har jag talat om länge. Vår kompetens är inte av det snitt
            som den var vid förra sekelskiftet. Vi har en bred industri i
            Sverige som nästan genomgående befinner sig i det Percy Barnevik
            kallar solnedgångsbranscherna eller det som andra kallar de priskonkurrerande
            branscherna. Det rör sig om uppfinningar från förra sekelskiftet.
            Vi försöker med låga priser och därmed låga löner att hålla vår
            verksamhet i gång. Det är telefoner, bilar, kullager, pappersmassa,
            kanoner, kylskåp - alltihop är gamla produkter.
          </note>
          <note n="983f6af2">
            Det finns enstaka undantag. Ericsson har lyckats hålla sig på
            topp fortfarande. Men de lever i en tuff bransch. Och vi har läkemedelsindustrin.
            Jag vill hävda att deras framgångar beror på att de har haft tillgång
            till en rad forskningsfonder för medicinska ändamål, som politikerna
            inte kunnat styra. De har haft bättre förutsättningar än andra
            forskningsbranscher.
          </note>
          <note n="45ca5742">
            De som betraktas som soluppgångsindustrier, vars forskning skall
            ge oss nya produkter som vi kan sälja för hutlösa priser till
            en häpnande värld, finns enligt allas uppfattning inom områdena
            optik, gen- och bioteknik, datakommunikation - kommunikation,
            inte datorer - miljö- och solarteknik och ren mat. Där är
          </note>
          <note n="d9dd2ef9">
            Sverige tunt, tyvärr.
          </note>
          <note n="b798cf32">
            Vi lever i en värld av tuff konkurrens. Den första fungerande
            datamaskinen hette Besk och stod i
          </note>
          <note n="19417e97">
            Stockholm. Det är en bransch där vi inte är starka i dag. Den
            första platta bildskärmen gjordes i Göteborg.
          </note>
          <note n="990e26c2">
            Den görs i Japan i dag.
          </note>
          <note n="1aa3daa5">
            De som letar i de databaser våra universitet har är i första
            hand amerikaner, därefter japaner och sedan svenskar. Bara ett
            företag som Canon har 12 man ute för att ragga folk genom att
            leta i de internationella databaserna efter begåvningar att rekrytera.
            Det finns inga svenska företag som är ute på det viset.
          </note>
          <note n="4c6ac728">
            Om man tittar på situationen i dag finner man att
          </note>
          <note n="c59b8758">
            12 % av svenskarna har en längre akademisk utbildning, i USA
            är de dubbelt så många och i våra konkurrentländer är de fler.
          </note>
          <note n="377bc5eb">
            Om man ser på den utbildning som pågår i dag ligger Holland,
            Danmark och England på en nästan dubbelt så hög nivå som Sverige
            när det gäller långa, akademiska utbildningar. USA, Japan och
            Kanada ligger ännu högre.
          </note>
          <note n="db84fb7e">
            Att bli civilingenjör i Sverige tar fyra och ett halvt år. Utbildningen
            är ungefär två år längre i våra viktigaste konkurrentländer. Möjligen
            är svenskar så pass mycket mer begåvade att det här jämnar ut
            sig - inte vet jag - men det kan diskuteras.
          </note>
          <note n="a20865fe">
            Vad gäller reurser till civilekonomutbildningen i
          </note>
          <note n="95e0a45c">
            Sverige är det egentligen bara Handelshögskolan som har resurser
            av internationell storlek.
          </note>
          <note n="70d94000">
            Man sade tidigare att man behövde ett universitet per miljon
            invånare. Nu är viktiga konkurrentländer på väg att få ett universitet
            per en halv miljon. Vi har sex universitet på nio miljoner invånare.
          </note>
          <note n="2ce56901">
            Vi missar chansen att skapa en stor kreativ massa genom att koncentrera
            forskningen och bredda utbudet på de områden där man kan skapa
            en sådan här kreativ massa. I stället satsar vi på statussymboler
            som residensstäder. Detta tror jag är en stor fara för
          </note>
          <note n="6a8cdc9b">
            Sverige och framtiden.
          </note>
          <note n="525a453c">
            När man skall återta en ställning som ledande nation i världen
            på forskning och utbildning handlar det om en elitsatsning. Det
            kan jämföras med elitsatsningar i hockey, fotboll och tennis.
            Det handlar inte om arbetstidsreglering, rättvisa, fördelning
            eller styrning. Tänk på när vi styrde sju miljarder till energiforskningen.
            Det kom inte ut någonting av det som kunde säljas till en häpen
            omvärld. Det handlar bara om hårt arbete och kompetens. Det gäller
            att skapa förutsättningar för ofta udda personer att arbeta i
            ovissa branscher där ingen politiker kan se var genombrotten sker.
            Det handlar om grundforskning. Där behöver vi göra rejäla satsningar.
            Vi behöver helt enkelt fler universitet i det här landet.
          </note>
          <note n="c74ca7b2">
            De faktorer som skapar tillväxt i ett land är forskning, utbildning,
            infrastruktur och livsmiljö. Det är på dessa områden vi har möjlighet
            att göra någonting för att komma tillbaka i välfärdsligan, där
            vi har ramlat ner från tredje till sjuttonde plats på litet drygt
            tjugo år.
          </note>
          <note n="9f2e949c">
            Per Unckel gjorde en rejäl satsning när det gällde forskningsanslagen.
            Det var en mycket väsentlig insats. Den var inte tillräcklig,
            men det är farligt att gå den motsatta vägen.
          </note>
          <note n="04902e04">
            Vi måste skapa den stora kreativa massan om vi skall få inte
            bara en utbildning på mellannivå utan också nya genombrott inom
            nya tekniker. Det är mitt budskap. Vi är ute i en internationell
            konkurrens. Det är inte fråga om en lokal, intern fördelningspolitik.
          </note>
          <note n="4f904308">
            Anf. 141 BRITT-MARIE DANESTIG-
          </note>
          <note n="e4b79519">
            OLOFSSON (v)
          </note>
          <note n="a252a2b8">
            Herr talman! Med risk att framstå som teknikfientlig vill jag
            ställa en fråga. Det gäller moderaternas, som jag tycker, nästan
            magiska bundenhet till detta med informationsteknik, som om den
            vore en patentlösning på i stort sett alla problem. Eftersom moderaterna
            ägnar väldigt mycket tid, kraft och energi åt detta vill jag fråga:
            Talar ni någon gång om informationens innehåll - detta enorma
            flöde - om kvaliteten, om vad som händer med människorna och om
            vilka de psykologiska effekterna är? Det har i varje fall inte
            jag uppmärksammat.
          </note>
          <note n="099792d0">
            Jag vill också kommentera det som sades om forskning och forskningsinsatser.
            Ericsson nämndes som ett gott exempel. Det är bra att Ericsson
            har kommit långt med sin forskning och att företaget har utvecklats
            så pass bra. Men frågan är om forskning skall finansieras med
            löntagarfondspengar och om inte ett företag som Ericsson, som
            gör miljardvinster, mycket väl kan finansiera sin forskning själv.
          </note>
          <note n="0d9e7100">
            Det gjordes också en jämförelse mellan kvaliteten på den akademiska
            utbildningen i USA och i Sverige.
          </note>
          <note n="c056c321">
            Mig veterligt kan man inte göra sådana jämförelser, därför att
            kvaliteten är så olika på de akademiska utbildningarna i USA.
            Den varierar i allra högsta grad.
          </note>
          <note n="03eb5ac3">
            Anf. 142 BERTIL PERSSON (m) replik
          </note>
          <note n="9701381a">
            Herr talman! Det är märkligt att man inte kan prata så att det
            hörs. Vad jag sade var att elektronisk frihet är intressant, men
            den kan aldrig ersätta människors möten. Det är därför man skall
            skapa dessa stora kreativa massor.
          </note>
          <note n="38ce3239">
            Jag tror utan tvekan att den informationsteknik vi har är en
            stor tillgång - särskilt när vi i en framtid har lärt oss hantera
            den och när vi har fått en struktur på exempelvis Internet som
            fungerar.
          </note>
          <note n="75cc1c49">
            Det är mycket påtagligt att Ericsson är i en tuff bransch. Hälften
            av vad man säljer i år är produkter som togs fram under det senaste
            året. Detta visar hur otroligt viktigt det är att forskningen
            förs framåt.
          </note>
          <note n="9075d268">
            Det är viktigt att Astra och Ericsson inte är de enda. Vi måste
            fram i soluppgångsbranscherna, där vi kan få nya företag som tar
            in stora vinster på nya produkter som är en följd av en kraftfull
            satsning på grundforskning.
          </note>
          <note n="9d5c6aad">
            Anf. 143 BRITT-MARIE DANESTIG-
          </note>
          <note n="3ee4d77f">
            OLOFSSON (v) replik
          </note>
          <note n="36c1f991">
            Herr talman! Jag tror att vi kan vara ganska överens om vikten
            av att satsa på forskning - både den tillämpade forskningen och
            grundforskningen.
          </note>
          <note n="186d8753">
            Det jag ifrågasatte var exemplet. Ericsson framhölls som ett
            gott exempel i samband med debatten om medel från forskningsstiftelserna.
            Ericsson är ett företag med mycket stora vinster. I det svåra
            ekonomiska läget - det brukar Moderaterna annars markera
          </note>
          <note n="8557a783">
            - borde dessa företag kunna finansiera betydligt större del av
            sin forskning själva.
          </note>
          <note n="4ad506af">
            Anf. 144 BERTIL PERSSON (m) replik
          </note>
          <note n="12003ab1">
            Herr talman! Låt mig påminna om ett annat exempel som jag också
            tog upp: energiforskningen. Vi bestämde oss i Sveriges riksdag
            i allmän välmening för att lägga sju miljarder på energiforskning.
            Dessa miljarder skulle inte få användas till någon forskning som
            industrin skulle kunna ha någon nytta av. Det hade man heller
            inte. Man gick rätt i sjön.
          </note>
          <note n="d6881d2b">
            Anf. 145 ROY OTTOSSON (mp)
          </note>
          <note n="80cba51a">
            Herr talman! Behovet av såväl högre utbildning som forskning
            på universitet och högskolor ökar. Det är många som i debatten
            tidigare pekat på att behovet av en ytterligare ökning är stort.
            Vi behöver satsa mera på forskning och högre utbildning i Sverige.
          </note>
          <note n="4fa4e05e">
            Numera finns det också en ganska vidlyftig flora av mindre högskolor
            utanför universiteten runtom i landet, i huvudsak för utbildningsändamål.
            Kraven på att knyta forskning till dessa ökar. Prognoser pekar
            på att denna utveckling kommer att fortsätta.
          </note>
          <note n="ac27072f">
            Det pekar på att tiden är mogen för åtminstone ett nytt fullskaligt
            universitet i landet - förmodligen två -
          </note>
          <note n="b0020bad">
            inom en tioårsperiod. Ser man till geografin, utbildningsnivån
            och den regionala utvecklingen bör ett första nytt universitet
            lokaliseras till Sundsvall, vars högskola i dag ingår i ett nätverk
            med främst Östersund - den s.k. Mitthögskolan. Det är den i särklass
            största medelstora högskolan.
          </note>
          <note n="544292fc">
            Ett universitet med Sundsvall som huvudort kan ha en inriktning
            på miljö och information - soluppgångsbranscherna, som föregående
            talare pratade om.
          </note>
          <note n="ef0e857f">
            Det är expansiva branscher inom teknik och näringsliv. Redan
            nu är såväl naturvetenskap som journalistik profilämnen på Mitthögskolan.
          </note>
          <note n="771c0797">
            Jag läste så sent som i dag om hur dessa branscher utvecklas.
            Bara miljöbranschen har i dag en tillväxt på över 10 % om året
            i Europa. I Sverige är motsvarande siffra 2-3 % för just denna
            bransch. Det visar att vi släpar efter och att behovet är enormt
            inte minst när det gäller forskning och utbildning på detta område.
          </note>
          <note n="e0df39cd">
            Ett beslut om ett universitet i Sundsvall nu skulle leda till
            en effektivare och mer rationell kraftsamling av den naturligt
            pågående utbyggnaden av högre utbildning och forskning i landet.
          </note>
          <note n="7a7acdf8">
            Några i Miljöpartiet har skrivit en motion om detta. Utskottet
            har inte velat ta ställning. Man nöjer sig med att hänvisa till
            de utökade forskningsresurser som man ställt till förfogande för
            bl.a. Mitthögskolan.
          </note>
          <note n="99414bc2">
            Det är naturligtvis meningslöst att yrka bifall till motionen,
            men jag förutsätter att utskottet liksom regeringen begrundar
            frågan och så småningom återkommer med ett förslag i denna riktning.
          </note>
          <note n="b62e0440">
            Anf. 146 ANNA ÅKERHIELM (m)
          </note>
          <note n="5e8f4184">
            Herr talman! Jag har begärt ordet med anledning av motion Ub641
            om ett handikappuniversitet i Lund.
          </note>
          <note n="8458b124">
            Det finns två bärande tankar bakom motionen. Motionen syftar
            dels till en samling av de resurser som redan är spridda i Skåne,
            dels till en möjlighet för alla handikappade i Sverige att få
            tillgång till högre utbildning genom modern teknik.
          </note>
          <note n="bf5a67e0">
            Skåne kan som bekant framhävas i många sammanhang. Tveklöst är
            det så att det finns en koncentration av kompetens, erfarenhet,
            forskning och utveckling inom handikappområdet. Lunds universitet
            och Tekniska högskolan och CERTEC är ett kunskapscenter. Universitetssjukhuset
            och Rehab Orup är ett annat. Ideon är ett tredje. HADAR i Malmö
            är ett fjärde, för att bara nämna några.
          </note>
          <note n="1e909577">
            Utifrån detta faller det sig naturligt att försöka få till stånd
            en samling som är större än en centrumbildning. Vi vet alla vad
            en kreativ miljö som bygger på samverkan och kunskapsutbyte kan
            innebära. Intresset kring utbildning och forskning knuten runt
            den handikappade och dennes livssituation kan mycket väl bli en
            kommande svensk spjutspetsverksamhet.
          </note>
          <note n="fdf39cb2">
            Redan nu har t.ex. HADAR internationellt utbyte, och svensk know-how
            kan bli en framtida exportvara både i form av kunskap och utvecklade
            handikapptekniska produkter.
          </note>
          <note n="e3ebc93b">
            Rehabiliteringsteknik är en snabbt växande marknad allteftersom
            befolkningen åldras och flera funktionshindrade behöver stöd och
            assistans. Detta innebär att det skapas en intressant ekonomisk
            marknad med konkurrens inte minst från USA.
          </note>
          <note n="3fcec567">
            För att uppnå denna dynamik är det viktigt att knyta till sig
            forskare och lärare. En professur i handikappteknik eller rehabiliteringsteknik
            skulle lyfta fram detta område som en speciell disciplin, och
            det skulle i sin tur vara positivt för rekrytering av forskarstuderande
            och teknikutveckling inom området.
          </note>
          <note n="29571e6a">
            Att det är viktigt kan sammanfattas i följande: Vi har skaffat
            oss teknik och kunskap för att rädda liv.
          </note>
          <note n="965c8c67">
            Nu måste vi fortsätta med att anpassa till livet.
          </note>
          <note n="72123083">
            Den andra delen i motionen gäller frågan hur vi skall kunna öka
            tillgängligheten för handikappade när det gäller att studera vid
            universitet och högskolor.
          </note>
          <note n="d5c46942">
            Utbildning är en investering i humankapital även för människor
            med handikapp. Den kan bidra till rehabilitering och integrering
            i arbetslivet.
          </note>
          <note n="bed8f647">
            Med nya medier och tekniker kan befintliga undervisningsresurser
            användas bättre. Distansundervisning via modern datorteknik och
            interaktiv multimediateknik med möjligheter också till socialt
            samspel ger handikappade studenter tillfälle att delta i undervisning
            och forskning på villkor som aldrig har kunnat erbjudas tidigare.
          </note>
          <note n="03a2df2c">
            Man kan om man så vill bygga ett "Campus", reellt och virtuellt,
            som öppnar helt nya vägar. Det är en spännande och fascinerande
            men inte omöjlig tanke.
          </note>
          <note n="cb943279">
            Det allra viktigaste är att ta all den kraft som finns i modern
            teknologi och skapa en utbildning som anpassas till den enskilda
            individens behov, kapacitet och önskemål.
          </note>
          <note n="24e650c1">
            Detta, herr talman, är tanken bakom motionen.
          </note>
          <note n="6d7b53a8">
            Jag konstaterar att utskottet behandlat motionen välvilligt.
            Det gläder mig förstås. Det innebär att det finns ett samförstånd
            kring motionens intentioner som är värt att följa upp.
          </note>
          <note n="711df2fe">
            Anf. 147 EVA PERSSON SELLIN (s)
          </note>
          <note n="7dbfeb92">
            Herr talman! Anledningen till att jag går upp i den här debatten
            är att jag vill försöka att fästa kammarens uppmärksamhet på den
            speciella situation som råder vid en av vår högskolor i landet,
            nämligen högskolan i
          </note>
          <note n="490bf88e">
            Luleå och forskningsresurserna där.
          </note>
          <note n="28eddc19">
            Högskolan i Luleå är den enda högskolan i landet där lärarna
            utanför det tekniska området varken har tillgång till fakultetsanslag
            eller forskningsstödjande åtgärder. Förutom den tekniska utbildningen
            finns i dag tre huvudområden. Det är samhällsvetenskaplig utbildning,
            där ekonomi ingår, lärarutbildning och musikutbildning. Inom de
            områdena får man i dag ingenting till forskning.
          </note>
          <note n="989634c8">
            Hur kan det komma sig att det har blivit så här?
          </note>
          <note n="279b574c">
            Det kan man fråga sig. Jag skall försöka att förklara det. Högskolan
            i Luleå räknas inte till de mindre och medelstora högskolorna
            och har därför inte någon del av de forskningsstödjande åtgärderna.
            Eftersom det finns en teknisk fakultet räknas den i stället till
            universiteten.
          </note>
          <note n="024fce5e">
            Men Luleås högskola är en högskola och inget universitet. Det
            innebär att den heller inte får några fakultetsanslag till de
            andra områdena förutom det tekniska området. Högskolan i Luleå
            och hamnat någonstans mitt emellan. Forskningsresurserna finns
            inte där, förutom på det tekniska området. Den har hamnat i kläm
            när det gäller forskningsresurserna.
          </note>
          <note n="9c40e527">
            Detta har påtalats vid ett flertal tillfällen av andra socialdemokratiska
            riksdagsledamöter från Norrbotten. Högskolan i Luleå har också
            föreslagit att den i stället skall kallas Tekniska universitetet
            i Luleå för att reda ut den förvirring som råder om vad den skall
            anses vara.
          </note>
          <note n="7cad3a8a">
            Regeringen anser att forskningen och forskarutbildningen vid
            de mindre och medelstora högskolorna skall stärkas. Man föreslår
            också att anslaget för forskningsstödjande åtgärder förstärks.
            Det tycker jag är bra. Jag hade hoppats att även Luleå skulle
            haft tillgång till detta.
          </note>
          <note n="868c6d21">
            I många sammanhang framhålls vikten av att högskolans lärare
            är forskarutbildade. Förutsättningarna för en effektiv forskning
            utanför den tekniska fakulteten är i dag mycket begränsade vid
            högskolan i Luleå.
          </note>
          <note n="58d636d7">
            Om Luleås högskola skall kunna utvecklas måste det tillföras
            ekonomiska resurser och forskningsstöd. Det är också nödvändigt
            att resurser tillkommer om den skall konkurrera med andra högskolor
            på ett något så när rättvist sätt.
          </note>
          <note n="badf3414">
            Högskolan i Luleå har stor betydelse för Norrbotten och norrbottningarna.
            Jag skulle vilja påstå att det är den bästa regionalpolitiska
            satsning som har skett i vårt län. Flera företag har avknoppats
            från högskolan.
          </note>
          <note n="10187ddc">
            I dag har man ett mycket bra samarbete mellan högskolan, företag,
            myndigheter och organisationer.
          </note>
          <note n="881446f6">
            Högskolan har också en väldigt viktig roll i den strukturomvandling
            som i dag sker i näringslivet i
          </note>
          <note n="90ef01d9">
            Norrbotten. Den har en mycket viktig uppgift för vidareutbildning
            av arbetskraften och vidareutveckling av tekniken. Den har givetvis
            också en mycket stor betydelse för länets ungdomar.
          </note>
          <note n="dfaa4685">
            I det nya kunskaps- och informationssamhället kommer utbildningen
            att ha stor för att inte säga avgörande betydelse för möjligheten
            att konkurrera. Det gäller såväl för enskilda individer som för
            företag och organisationer. Det gäller också för kommuner, län,
            regioner och länder. Norrbottens framtid är i mycket stor utsträckning
            beroende av vilken tillgång på kunskap och utbildning som finns
            i länet. Högskolan har här en avgörande betydelse.
          </note>
          <note n="772e5737">
            Det kan inte råda några som helst tvivel om orättvisan. Högskolan
            i Luleå har inte tillgång till forskningsstöd utanför det tekniska
            området. Jag förutsätter att den situation som högskolan i Luleå
            befinner sig i när det gäller forskningsstödet löser sig i och
            med den forskningspolitiska propositionen.
          </note>
          <note n="dd9aa3c6">
            Jag ser fram emot den propositionen och lovar att jag kommer
            att följa frågan med stor nyfikenhet och spänning tills dess den
            är löst.
          </note>
          <note n="0c8b5710">
            Anf. 148 HANNA ZETTERBERG (v)
          </note>
          <note n="c411ea21">
            Herr talman! Jag tänker inte förlänga debatten så mycket mer.
            Jag tycker att den har varit lång nog.
          </note>
          <note n="e90d44a4">
            Jag vill poängtera två saker som för Vänsterpartiet är väldigt
            viktigt och som vi inte har talat så mycket om i dag. Det handlar
            för det första om antagningssystemet till högskolan för folkhögskoleelever.
            Det är i dag mycket oklart. Vi har tidigare och också nu efterlyst
            överblickbara antagningssystem. De måste också vara kända för
            dem som söker från en folkhögskola till en högskoleutbildning.
          </note>
          <note n="b1b1c100">
            Det finns en utredning som är tillsatt för det ändamålet, och
            det är väldigt bra. Men vi vill poängtera att det är ett område
            som måste bevakas. En utredning är bra, men det beslut som utredningen
            resulterar i är kanske det allra viktigaste.
          </note>
          <note n="49b6d3b1">
            Frågan om meritvärderingar och studieomdömen handlar om det viktiga
            att skapa större rättvisa och en bättre samordning så att elever
            behandlas på lika sätt oavsett vilken högskola de söker till och
            oavsett vilken folkhögskola de kommer från. Anledningen till att
            jag tar upp det är förstås att teorin skiljer sig från praktiken.
            I teorin fungerar systemet ganska bra, i praktiken behandlas elever
            på helt olika sätt.
          </note>
          <note n="a29d0cc7">
            Det andra som är viktigt handlar om studentinflytande. Det hade
            jag tänkt att tala mycket längre om.
          </note>
          <note n="0dfdf71c">
            Men jag begränsar mig till att säga att det är viktigt för oss
            i Sverige att sprida det till andra länder som vi samarbetar med.
            Det sker genom studerandeorganisationer och liknande.
          </note>
          <note n="9900ca7f">
            Det har här i dag förts en liten diskussion om EU-
          </note>
          <note n="88fde865">
            medlemskapet och de studerandes inflytande. Vi i
          </note>
          <note n="01b14607">
            Vänsterpartiet har i vår motion krävt att Sverige skall arbeta
            för att sprida elevdemokrati och studerandeinflytande även inom
            EU. Anledningen till att Vänsterpartiet gör det är ju för att
            vi i Sverige skulle in i EU
          </note>
          <note n="0b4c7167">
            för att påverka.
          </note>
          <note n="2c6f9419">
            Jag hoppas verkligen att det inte bara handlar om lagar och regler
            eller ekonomi, utan att det också handlar om ett sätt att se på
            studerande i relationer mellan lärare och elever. Det är en mycket
            viktig tradition som vi i Sverige i och för sig också behöver
            förbättra. Men jag vill gärna se att vi diskuterar med andra länder
            som vi samarbetar med. Det innebär naturligtvis inte för den sakens
            skull att Sverige eller något annat medlemsland skall ge upp sin
            suveränitet när det gäller utbildningsfrågor, utan det handlar
            mer om en social påverkan.
          </note>
          <note n="b48fe92e">
            Jag avslutar med att yrka bifall till Vänsterpartiets reservation
            nr 49 och nr 61.
          </note>
          <note n="b0095a7e">
            Anf. 149 ULLA LÖFGREN (m)
          </note>
          <note n="7d751f71">
            Herr talman! Socialdemokraterna tar från universiteten och ger
            till högskolorna. Det är kontentan av utbildningsutskottets betänkande
            nr 15. Detta drabbar särskilt de två yngsta universiteten i landet,
            Umeå universitet och Linköpings universitet, vilka ännu en kan
            betraktas som fullt utbyggda.
          </note>
          <note n="cac84a7c">
            I det statsfinansiella läge som vi befinner oss är det särskilt
            viktigt att på ett effektivt sätt utnyttja resurserna för att
            den högre utbildningen och forskningen skall kunna hävda sig i
            konkurrensen med övriga EU-länders och därmed kraftfullt kunna
            bidra till utvecklingen av landet. Det gäller inte minst forskningen,
            där Sverige betalar betydande avgifter till EU och där landets
            forskare förväntas att i konkurrens med forskare inom EU hämta
            tillbaka minst det belopp som Sverige satsat.
          </note>
          <note n="d1fbd468">
            Den uttunning av landets kompetens som uppstår till följd av
            förslaget att förstärka de mindre och medelstora högskolorna kan
            bli ett allvarligt hot mot landets konkurrenskraft inom högre
            utbildning och forskning. Det behövs i stället en kraftsamling.
            Det innebär att en fortsatt utbyggnad av Umeå universitet och
            Linköpings universitet bör prioriteras före en satsning på de
            mindre och medelstora högskolorna.
          </note>
          <note n="b44c08ef">
            Detsamma gäller förslaget om inrättandet av en ny högskola i
            Stockholm med placering på Södertörn.
          </note>
          <note n="8485b59f">
            Jag delar uppfattningen att Stockholmsområdet lider brist på
            utbildningsplatser för högre utbildning. Men jag menar att en
            nyetablering måste anstå till dess det finns ekonomiska förutsättningar
            för att både bygga färdigt de befintliga universiteten och bygga
            nytt. En annan ordning är varken mer eller mindre än ett svek
            mot våra yngsta universitet.
          </note>
          <note n="7a8793cb">
            Överläggningen var härmed avslutad.
          </note>
          <note n="3180cef0">
            Beslut
          </note>
          <note n="91f12c9b">
            UbU15 Anslag till högre utbildning och forskning, m.m.
          </note>
          <note n="a429d67d">
            Mom. 1 (program för bred användning av informationsteknik)
          </note>
          <note n="5919ed08">
            1. utskottet
          </note>
          <note n="ce2be4ca">
            2. res. 1 (m)
          </note>
          <note n="0a747d6b">
            Votering:
          </note>
          <note n="1f91d965">
            224 för utskottet
          </note>
          <note n="9578faa8">
            68 för res. 1
          </note>
          <note n="da3135b1">
            1 avstod
          </note>
          <note n="4aea900a">
            56 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="b1bf8cd3">
            För utskottet: 139 s, 20 c, 20 fp, 19 v, 16 mp, 10
          </note>
          <note n="5dd55193">
            kds
          </note>
          <note n="854e6ea4">
            För res. 1: 67 m, 1 kds
          </note>
          <note n="7b03576f">
            Avstod: 1 c
          </note>
          <note n="d0990a7c">
            Frånvarande: 22 s, 13 m, 6 c, 6 fp, 3 v, 2 mp, 4
          </note>
          <note n="5dd55193">
            kds
          </note>
          <note n="cae80b12">
            Inger Davidson (kds) anmälde att hon avsett att rösta ja men
            markerats ha röstat nej.
          </note>
          <note n="b35539da">
            Mom. 13 (satsning på de mindre och medelstora högskolorna)
          </note>
          <note n="5919ed08">
            1. utskottet
          </note>
          <note n="480abdc9">
            2. res. 6 (c)
          </note>
          <note n="0a747d6b">
            Votering:
          </note>
          <note n="c4ed0ca8">
            173 för utskottet
          </note>
          <note n="f48d613c">
            24 för res. 6
          </note>
          <note n="64a85a71">
            102 avstod
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="bb2b6f0c">
            För utskottet: 141 s, 6 m, 2 fp, 7 v, 16 mp, 1 kds
          </note>
          <note n="381e9110">
            För res. 6: 23 c, 1 fp
          </note>
          <note n="9753d432">
            Avstod: 61 m, 19 fp, 12 v, 10 kds
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="3e263a39">
            Mom. 22 (studenternas rättssäkerhet)
          </note>
          <note n="5919ed08">
            1. utskottet
          </note>
          <note n="76e958b4">
            2. res. 15 (kds)
          </note>
          <note n="0a747d6b">
            Votering:
          </note>
          <note n="9865a396">
            288 för utskottet
          </note>
          <note n="3a43da1b">
            11 för res. 15
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="6d40c1a1">
            För utskottet: 141 s, 67 m, 23 c, 22 fp, 19 v, 16
          </note>
          <note n="93c78bcf">
            mp
          </note>
          <note n="833c7e30">
            För res. 15: 11 kds
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="20605c8b">
            Mom. 27 (särskilda resurser under flera år för grundutbildningen)
          </note>
          <note n="5919ed08">
            1. utskottet
          </note>
          <note n="4d518732">
            2. res. 18 (fp)
          </note>
          <note n="4183d2db">
            3. res. 20 (kds)
          </note>
          <note n="5f7aac56">
            Förberedande votering:
          </note>
          <note n="e0476ea3">
            24 för res. 18
          </note>
          <note n="b188c33f">
            11 för res. 20
          </note>
          <note n="181fcb2b">
            264 avstod
          </note>
          <note n="a77ed329">
            50 frånvarande
          </note>
          <note n="cc7a7ce4">
            Kammaren biträdde res. 18.
          </note>
          <note n="63e45a4b">
            Huvudvotering:
          </note>
          <note n="b3652577">
            178 för utskottet
          </note>
          <note n="bbed937c">
            22 för res. 18
          </note>
          <note n="031e21ff">
            99 avstod
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="7c71a454">
            För utskottet: 141 s, 1 m, 1 c, 19 v, 16 mp
          </note>
          <note n="ba6e8d36">
            För res. 18: 22 fp
          </note>
          <note n="9cddd7bf">
            Avstod: 66 m, 22 c, 11 kds
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="8bde777d">
            Mom. 39 (besparingar på fakultetsanslagen)
          </note>
          <note n="5919ed08">
            1. utskottet
          </note>
          <note n="e75894e6">
            2. res. 33 (m, v)
          </note>
          <note n="0a747d6b">
            Votering:
          </note>
          <note n="a17ead67">
            212 för utskottet
          </note>
          <note n="c81d4cfa">
            87 för res. 33
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="40ea278c">
            För utskottet: 141 s, 23 c, 22 fp, 16 mp, 10 kds
          </note>
          <note n="5196f1f2">
            För res. 33: 67 m, 19 v, 1 kds
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="4c318238">
            Mom. 98 (bidrag m.m. till Kungälvs Waldorfseminarium)
          </note>
          <note n="5919ed08">
            1. utskottet
          </note>
          <note n="9e077ef4">
            2. res. 41 (c, mp, kds)
          </note>
          <note n="0a747d6b">
            Votering:
          </note>
          <note n="ae5f2b05">
            247 för utskottet
          </note>
          <note n="2a1ea755">
            51 för res. 41
          </note>
          <note n="da3135b1">
            1 avstod
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="703b0d4a">
            För utskottet: 141 s, 67 m, 20 fp, 19 v
          </note>
          <note n="472b4a79">
            För res. 41: 23 c, 1 fp, 16 mp, 11 kds
          </note>
          <note n="426ba162">
            Avstod: 1 fp
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="d5195092">
            Mom. 106 (anslagsbeloppet under Övriga utgifter inom forskning
            och forskarutbildning)
          </note>
          <note n="5919ed08">
            1. utskottet
          </note>
          <note n="056ac713">
            2. res. 49 (v)
          </note>
          <note n="c89f5bae">
            3. res. 50 (mp)
          </note>
          <note n="5f7aac56">
            Förberedande votering:
          </note>
          <note n="6be597fb">
            20 för res. 49
          </note>
          <note n="0127b23f">
            16 för res. 50
          </note>
          <note n="cb2a9dae">
            263 avstod
          </note>
          <note n="a77ed329">
            50 frånvarande
          </note>
          <note n="965f562e">
            Kammaren biträdde res. 49.
          </note>
          <note n="63e45a4b">
            Huvudvotering:
          </note>
          <note n="eaa00fcf">
            218 för utskottet
          </note>
          <note n="58e5a5f9">
            19 för res. 49
          </note>
          <note n="bfc232fc">
            61 avstod
          </note>
          <note n="aca01768">
            51 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="c578ec8c">
            För utskottet: 141 s, 65 m, 1 c, 1 fp, 10 kds
          </note>
          <note n="f560017b">
            För res. 49: 19 v
          </note>
          <note n="0be159f3">
            Avstod: 2 m, 21 c, 21 fp, 16 mp, 1 kds
          </note>
          <note n="d23e7394">
            Frånvarande: 20 s, 13 m, 5 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="a6f5c5cb">
            Mom. 116 (besparingar inom nationella och internationella forskningsresurser
            för budgetåret 1995/96)
          </note>
          <note n="5919ed08">
            1. utskottet
          </note>
          <note n="d789f094">
            2. res. 54 (v)
          </note>
          <note n="0a747d6b">
            Votering:
          </note>
          <note n="6d5bf927">
            213 för utskottet
          </note>
          <note n="44932c9d">
            20 för res. 54
          </note>
          <note n="e36b5650">
            66 avstod
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="5d272a25">
            För utskottet: 141 s, 23 c, 22 fp, 16 mp, 11 kds
          </note>
          <note n="ebd03bf6">
            För res. 54: 1 m, 19 v
          </note>
          <note n="bef61d88">
            Avstod: 66 m
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="9e5cb055">
            Mom. 118 (översyn av strukturen inom universitetens forskningsorganisation)
          </note>
          <note n="5919ed08">
            1. utskottet
          </note>
          <note n="9fd566c5">
            2. res. 57 (fp)
          </note>
          <note n="0a747d6b">
            Votering:
          </note>
          <note n="c497051e">
            277 för utskottet
          </note>
          <note n="5c0c39de">
            22 för res. 57
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="d2c7acc8">
            För utskottet: 141 s, 67 m, 23 c, 19 v, 16 mp, 11
          </note>
          <note n="5dd55193">
            kds
          </note>
          <note n="a17255d7">
            För res. 57: 22 fp
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="ce74140f">
            Mom. 119 (sektorsforskningen m.m.)
          </note>
          <note n="5919ed08">
            1. utskottet
          </note>
          <note n="46c5d639">
            2. res. 58 (v, mp)
          </note>
          <note n="0a747d6b">
            Votering:
          </note>
          <note n="63238cbb">
            263 för utskottet
          </note>
          <note n="6d15f40d">
            35 för res. 58
          </note>
          <note n="aca01768">
            51 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="2fcecbde">
            För utskottet: 141 s, 67 m, 23 c, 22 fp, 10 kds
          </note>
          <note n="203dc6f1">
            För res. 58: 19 v, 16 mp
          </note>
          <note n="79ce9b85">
            Frånvarande: 20 s, 13 m, 4 c, 4 fp, 3 v, 2 mp, 5
          </note>
          <note n="5dd55193">
            kds
          </note>
          <note n="2cf31cc4">
            Mom. 120 (tvärvetenskaplig forskning)
          </note>
          <note n="5919ed08">
            1. utskottet
          </note>
          <note n="a3058eb4">
            2. res. 59 (mp)
          </note>
          <note n="0a747d6b">
            Votering:
          </note>
          <note n="796aa836">
            283 för utskottet
          </note>
          <note n="f21184f3">
            16 för res. 59
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="fbece773">
            För utskottet: 141 s, 67 m, 23 c, 22 fp, 19 v, 11
          </note>
          <note n="5dd55193">
            kds
          </note>
          <note n="908bcfe1">
            För res. 59: 16 mp
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="02d36117">
            Mom. 126 (anslagsbeloppet under Medicinska forskningsrådet:
          </note>
          <note n="178cde99">
            Forskning)
          </note>
          <note n="5919ed08">
            1. utskottet
          </note>
          <note n="d30b8eed">
            2. res. 61 (v)
          </note>
          <note n="0a747d6b">
            Votering:
          </note>
          <note n="08fa5461">
            279 för utskottet
          </note>
          <note n="f096a83f">
            20 för res. 61
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="5d2f4dea">
            För utskottet: 141 s, 66 m, 23 c, 22 fp, 16 mp, 11
          </note>
          <note n="5dd55193">
            kds
          </note>
          <note n="3aa731b1">
            För res. 61: 1 m, 19 v
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="763c5eff">
            Övriga moment
          </note>
          <note n="aea12fba">
            Kammaren biföll utskottets hemställan.
          </note>
          <note n="7ad9d17c">
            UbU12 Inrättandet av professurer
          </note>
          <note n="87f5393a">
            Mom. 3 (rätt för regeringen att inrätta professurer)
          </note>
          <note n="5919ed08">
            1. utskottet
          </note>
          <note n="625a03cf">
            2. res. 2 (m, c, fp, kds)
          </note>
          <note n="0a747d6b">
            Votering:
          </note>
          <note n="b3652577">
            178 för utskottet
          </note>
          <note n="f40ec848">
            121 för res. 2
          </note>
          <note n="a77ed329">
            50 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="59dfcb21">
            För utskottet: 141 s, 1 c, 1 fp, 19 v, 16 mp
          </note>
          <note n="f06b4ef2">
            För res. 2: 67 m, 22 c, 21 fp, 11 kds
          </note>
          <note n="84d45903">
            Frånvarande: 20 s, 13 m, 4 c, 4 fp, 3 v, 2 mp, 4
          </note>
          <note n="5dd55193">
            kds
          </note>
          <note n="763c5eff">
            Övriga moment
          </note>
          <note n="aea12fba">
            Kammaren biföll utskottets hemställan.
          </note>
          <note n="02625328">
            UbU13 Studiefinansieringen för doktorander
          </note>
          <note n="2251c8ee">
            Mom. 1 (doktorandernas studiefinansiering)
          </note>
          <note n="5919ed08">
            1. utskottet
          </note>
          <note n="2262c635">
            2. res. 1 (c, fp, mp)
          </note>
          <note n="91e21e12">
            3. res. 2 (kds)
          </note>
          <note n="5f7aac56">
            Förberedande votering:
          </note>
          <note n="bb5d82f5">
            56 för res. 1
          </note>
          <note n="168234f3">
            13 för res. 2
          </note>
          <note n="040688cb">
            230 avstod
          </note>
          <note n="a77ed329">
            50 frånvarande
          </note>
          <note n="452c5437">
            Kammaren biträdde res. 1.
          </note>
          <note n="63e45a4b">
            Huvudvotering:
          </note>
          <note n="1f91d965">
            224 för utskottet
          </note>
          <note n="77384dc3">
            60 för res. 1
          </note>
          <note n="70e8ecc6">
            13 avstod
          </note>
          <note n="0155c04c">
            52 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="33771426">
            För utskottet: 141 s, 66 m, 17 v
          </note>
          <note n="e98824ab">
            För res. 1: 23 c, 21 fp, 16 mp
          </note>
          <note n="e99bceaf">
            Avstod: 2 v, 11 kds
          </note>
          <note n="f7b048dd">
            Frånvarande: 20 s, 14 m, 4 c, 5 fp, 3 v, 2 mp, 4
          </note>
          <note n="5dd55193">
            kds
          </note>
          <note n="763c5eff">
            Övriga moment
          </note>
          <note n="aea12fba">
            Kammaren biföll utskottets hemställan.
          </note>
          <note n="0e4a1d9d">
            Beslut rörande utskottsbetänkanden som slutdebatterats den 17
            maj
          </note>
          <note n="35df83dd">
            TU23 Bilregisterverksamheten
          </note>
          <note n="d7c83f7d">
            Mom. 1 (bilregisterverksamheten)
          </note>
          <note n="5919ed08">
            1. utskottet
          </note>
          <note n="129e33eb">
            2. res. (v, mp)
          </note>
          <note n="0a747d6b">
            Votering:
          </note>
          <note n="ee22bc4f">
            191 för utskottet
          </note>
          <note n="061b7107">
            34 för res.
          </note>
          <note n="d46e4a31">
            72 avstod
          </note>
          <note n="0155c04c">
            52 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="d18abdc5">
            För utskottet: 141 s, 6 m, 21 c, 20 fp, 2 v, 1 kds
          </note>
          <note n="9667fa79">
            För res.: 16 v, 16 mp, 2 kds
          </note>
          <note n="9c5febf6">
            Avstod: 61 m, 2 c, 1 v, 8 kds
          </note>
          <note n="64feba66">
            Frånvarande: 20 s, 13 m, 4 c, 6 fp, 3 v, 2 mp, 4
          </note>
          <note n="5dd55193">
            kds
          </note>
          <note n="2172d606">
            Lennart Fridén och Ola Sundell (båda m) anmälde att de avsett
            att avstå från att rösta men markerats ha röstat ja.
          </note>
          <note n="763c5eff">
            Övriga moment
          </note>
          <note n="aea12fba">
            Kammaren biföll utskottets hemställan.
          </note>
          <note n="033ad320">
            TU24 Kommunikationsforskning
          </note>
          <note n="9185a8ad">
            Mom. 3 (anslag till Kommunikationsforskningsberedningen)
          </note>
          <note n="5919ed08">
            1. utskottet
          </note>
          <note n="70b8aacb">
            2. res. 1 (v)
          </note>
          <note n="0a747d6b">
            Votering:
          </note>
          <note n="ca58a8a0">
            278 för utskottet
          </note>
          <note n="27a9321f">
            20 för res. 1
          </note>
          <note n="aca01768">
            51 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="0ffbaf13">
            För utskottet: 141 s, 67 m, 23 c, 21 fp, 15 mp, 11
          </note>
          <note n="5dd55193">
            kds
          </note>
          <note n="9713d236">
            För res. 1: 19 v, 1 mp
          </note>
          <note n="c3ce3edf">
            Frånvarande: 20 s, 13 m, 4 c, 5 fp, 3 v, 2 mp, 4
          </note>
          <note n="5dd55193">
            kds
          </note>
          <note n="d0d6e8cf">
            Mom. 10 (miljöinriktat trafiksystem i övrigt)
          </note>
          <note n="5919ed08">
            1. utskottet
          </note>
          <note n="d43450e5">
            2. res. 3 (mp)
          </note>
          <note n="0a747d6b">
            Votering:
          </note>
          <note n="9da845f9">
            282 för utskottet
          </note>
          <note n="ae987381">
            16 för res. 3
          </note>
          <note n="aca01768">
            51 frånvarande
          </note>
          <note n="aea12fba">
            Kammaren biföll utskottets hemställan.
          </note>
          <note n="1a1749c6">
            Partivis fördelning av rösterna:
          </note>
          <note n="0d6268ca">
            För utskottet: 141 s, 67 m, 23 c, 21 fp, 19 v, 11
          </note>
          <note n="5dd55193">
            kds
          </note>
          <note n="a0a7e215">
            För res. 3: 16 mp
          </note>
          <note n="c3ce3edf">
            Frånvarande: 20 s, 13 m, 4 c, 5 fp, 3 v, 2 mp, 4
          </note>
          <note n="5dd55193">
            kds
          </note>
          <note n="763c5eff">
            Övriga moment
          </note>
          <note n="aea12fba">
            Kammaren biföll utskottets hemställan.
          </note>
          <note n="228d084f">
            Beslut om uppskjuten votering
          </note>
          <note n="6c9d4884">
            På förslag av tredje vice talmannen medgav kammaren att de ärenden
            som hann debatteras färdigt under återstoden av dagens sammanträde
            fick avgöras vid morgondagens arbetsplenum.
          </note>
          <note n="e6f8f35b">
            6 § Anslag till Sveriges lantbruksuniversitet, m.m.
          </note>
          <note n="4151a064">
            Föredrogs
          </note>
          <note n="b8ce364f">
            Utbildningsutskottets betänkande 1994/95:UbU14
          </note>
          <note n="680fa2e5">
            Anslag till Sveriges lantbruksuniversitet, m.m. (prop.
          </note>
          <note n="1e5e9e53">
            1994/95:100 delvis)
          </note>
          <note n="7d5dd064">
            Anf. 150 RUNE RYDÉN (m)
          </note>
          <note n="406a7813">
            Herr talman! Alla anser säkert att det är en dygd att spara i
            nuvarande budgetläge. Besparingar får dock inte göras utan analyser
            av hur de slår på verksamheten, och vi inser säkert att det finns
            områden där investeringarna och anslagen behöver öka för att
          </note>
          <note n="aa83385a">
            Sveriges konkurrenskraft och produktionsförmåga skall stärkas.
          </note>
          <note n="f4c84834">
            Några sådana tankegångar verkar inte ha funnits med vid regeringens
            behandling av anslagen till Sveriges lantbruksuniversitet. Sofistikerade
            och varsamma verktyg som osthyvlar har inte använts, utan det
            är snarare yxhugget som har varit kännetecknet för behandlingen
            av SLU. Borta tycks tankar ha varit om att forskning av god internationell
            standard är av grundläggande betydelse för möjligheten att upprätthålla
            välfärden och välståndet i Sverige.
          </note>
          <note n="a7d0d451">
            Forskning och utbildning av god kvalitet är verksamheter som
            dessutom behöver långsiktighet och konsekvent målmedvetenhet.
            Universiteten och högskolorna, och naturligtvis också Sveriges
            lantbruksuniversitet, måste garanteras en god framförhållning
            för anpassning och förändring av verksamheten för att kapitalförstöring
            skall undvikas. Att tvärt avbryta pågående forskningsprojekt är
            en styggelse och borde inte förekomma. Likväl tvingas SLU till
            detta.
          </note>
          <note n="754ae821">
            I det sammanhanget borde SLU ha behandlats på samma sätt som
            övriga universitet och högskolor.
          </note>
          <note n="f3f017f6">
            Frågan om SLU:s departementstillhörighet bör enligt min uppfattning
            behandlas snarast. Personligen anser jag det vara av stort värde
            för SLU att överföras från
          </note>
          <note n="a3831960">
            Jordbruksdepartementets till Utbildningsdepartementets budget
            och inte bara till utbildningsutskottets ansvarsområde. Genom
            överföringen till utbildningsutskottets ansvarsområde har det
            första steget i denna förändring tagits. Nu, herr talman, är det
            enligt min uppfattning dags för det andra steget. Det skulle vara
            intressant att höra vad Socialdemokraternas talesman i den här
            frågan, Majléne Westerlund Panke, har för uppfattning om detta.
          </note>
          <note n="2c6b5270">
            Den besparing som regeringen och Socialdemokraterna har föreslagit
            för SLU för det kommande budgetåret är på 10 % av anslaget, vilket
            motsvarar
          </note>
          <note n="16c0a4fc">
            104 miljoner kronor. Det skall jämföras med att övriga universitet
            och högskolor under samma budgetperiod får en nedskärning på 2,4
            %. Dessutom har
          </note>
          <note n="dd753f9a">
            Skogs- och jordbrukets forskningsråd föreslagits få en minskning
            av anslaget med 25 %. Totalt blir nedskärningen på detta sätt
            200 miljoner kronor. Det är alltså fråga om ganska avsevärda nedskärningar.
          </note>
          <note n="3b987a8e">
            Även om också vi reservanter föreslår besparingar på SLU och
            Skogs- och jordbrukets forskningsråd tycker vi därför att regeringens
            förslag till besparingar är alltför drastiska, och vi vill höja
            anslaget till SLU
          </note>
          <note n="87b50885">
            och anslaget till Skogs- och jordbrukets forskningsråd med 30
            miljoner kronor vardera.
          </note>
          <note n="719eff48">
            Vi reservanter anser att det är speciellt märkligt att regeringen
            har lagt fram en så stor besparing under det första budgetåret.
            Det strider också mot den budgetteknik som Socialdemokraterna
            har tillämpat i andra avseenden, där deras besparingar har varit
            utomordentlig baktunga. I det här fallet är besparingen utomordentligt
            framtungt.
          </note>
          <note n="c3b4d40d">
            Man har inte angivit hur anslagsutvecklingen skall se ut fram
            t.o.m. budgetåret 1998. De uppsägningar som blir följden av det
            större sparbetinget som SLU
          </note>
          <note n="780dacc3">
            har måst genomföra kan då inte ske med den framförhållning som
            behövs. Det är enligt vår uppfattning angeläget att samma principer
            skall gälla för SLU
          </note>
          <note n="030f1c45">
            som gäller i övrigt på Utbildningsdepartementets område och att
            den besparing som nu är ålagd SLU
          </note>
          <note n="3abac9cd">
            skall gälla för perioden fram t.o.m. 1998.
          </note>
          <note n="f21fb3c6">
            Även om regeringen anser att SLU är gynnat i jämförelse med andra
            universitet och högskolor och kanske också i jämförelse med internationella
            motsvarigheter, borde tankarna ha ägnats åt den alldeles speciella
            organisationsform som grundforskningen och branschforskningen
            har vid SLU. Till skillnad från i många andra länder är i Sverige
            denna forsknings- och utvecklingsverksamhet på ett eller annat
            sätt knutet till SLU. Näringens egna forskningsinstitut är i många
            andra länder - jag tänker t.ex. på grannlandet Danmark - välgödda,
            och vid en jämförelse med dem är SLU och den forskning som bedrivs
            här inte speciellt gynnade.
          </note>
          <note n="2ab67758">
            Vi borde i stället resonera som så, att när vi nu har blivit
            medlemmar av den europeiska unionen och när modernäringen för
            första gången har fått tillträde till den europeiska marknaden,
            bör forskning och utveckling premieras för att vi på så sätt skall
            kunna förbättra kvaliteten och konkurrenskraften på våra jordbruksprodukter.
          </note>
          <note n="4937fe79">
            Herr talman! För att det skall finnas rimliga möjligheter att
            genomföra de här besparingarna och samtidigt uppnå det examinationsmål
            som finns för SLU
          </note>
          <note n="7d316437">
            utan att utbildningskvaliteten sänks, måste SLU ges frihet att
            förutsättningslöst pröva varje enskild verksamhet och besluta
            om de förändringar som krävs därför. Varken regeringen eller vi
            i utskottet och i riksdagen skall påverka SLU i det här avseendet.
            Det var därför vi i utskottet med viss häpnad såg att jordbruksministern
            försökte dela ut ett fribrev från indragningar av SLU:s verksamheter
            på en speciell ort.
          </note>
          <note n="1407a4e7">
            Så får inte en minister agera, även om ministern bor nästan granne
            med verksamhetsorten, som i det här fallet råkar vara Bispgården.
            SLU:s styrelse har också bortsett från skrivningen i budgetpropositionen,
            och det tycker jag länder den till heder.
          </note>
          <note n="8b7e8977">
            Herr talman! Jag vill slutligen yrka bifall till reservation
            nr 2, som jag kommer att begära votering och rösträkning på. Självfallet
            står vi moderater bakom också övriga reservationer till det här
            betänkandet.
          </note>
          <note n="0b5b8def">
            (forts.)
          </note>
          <note n="b84cb52e">
            Ajournering
          </note>
          <note n="935a9d7e">
            På förslag av tredje vice kammaren beslöt kammaren kl. 17.55
            att ajournera förhandlingarna för middagsuppehåll till kl. 19.00.
          </note>
          <note n="21f1d997">
            Återupptagna förhandlingar
          </note>
          <note n="e30e1a14">
            Förhandlingarna återupptogs kl. 19.00.
          </note>
          <note n="22a84d00">
            6 § (forts.) Anslag till Sveriges lantbruksuniversitet, m.m.
          </note>
          <note n="12c721d0">
            (forts. UbU14)
          </note>
          <note n="55b8aa8e">
            Anf. 151 MARIE WILÉN (c)
          </note>
          <note n="15c45660">
            Fru talman! Jag vill börja med att yrka bifall till reservation
            2, Anslagsbelopp under Sveriges lantbruksuniversitet. Vi står
            givetvis bakom samtliga
          </note>
          <note n="dab9afe0">
            Centerns reservationer, men med hänvisning till kammarens arbetsbelastning
            avstår jag från att yrka bifall till flera reservationer.
          </note>
          <note n="3c9309b5">
            Centern anser att regeringen har gjort orimligt stora besparingar
            på SLU. Man sparar ungefär 7 % på
          </note>
          <note n="2c957de9">
            SLU eller 104 miljoner. Därtill kommer att man tar resurser från
            SJFR och SLF, medel som också i stor utsträckning går vidare till
            forskning vid SLU.
          </note>
          <note n="9cfb8d73">
            Forskning och utbildning inom områden som rör livsmedel, djurskydd,
            miljö och naturresurser anses tydligen av socialdemokrater vara
            mindre viktig än annan forskning och utbildning - detta trots
            att livsmedelsproduktion, tillgången till en god miljö och hushållning
            med naturresurser är avgörande för vår överlevnad.
          </note>
          <note n="32b484aa">
            Vi anser att det är av största vikt att utbildningarna inom jord-
            och skogsbrukssektorn bibehåller en hög standard och att de utvecklas
            för att möta de nya krav som ställs på näringen när det gäller
            brukningsmetoder och miljö.
          </note>
          <note n="9353ae94">
            Centern anser också att i de utmaningar som samhället står inför
            finns ett tydligt samband med SLU:s verksamhet. De resurser och
            den kunskap som finns inom SLU kan och måste användas till att
            intensifiera forskning på många områden, exempelvis om ekologiskt
            jordbruk och kretsloppsrelaterad verksamhet.
          </note>
          <note n="bf14ac7a">
            Jord- och skogsbruket är också intimt förknippat med miljö- och
            naturvård, vilket innebär att forskning inom dessa ämnesområden
            är av största vikt.
          </note>
          <note n="b410a9e6">
            Ett annat exempel är att jord- och skogsbruket har stora möjligheter
            att producera biobränslen. En ökad användning av biobränslen är
            en viktig del i strävandena att skapa ett kretsloppssamhälle.
          </note>
          <note n="a69676d8">
            Ny teknik behöver utvecklas för elproduktion i samband med värmeproduktion
            baserad på biobränslen. Andra områden där energiforskningen måste
            utvecklas är utvinning av energi från exempelvis rötslam och vallväxter.
            SLU har många viktiga framtidsuppgifter i det svenska samhället.
          </note>
          <note n="cddfdc4a">
            Den vetenskapliga verksamhet som gäller odlingsoch växtförhållandena
            måste vara spridd över hela landet med hänsyn till varierande
            växtbetingelser. Det är därför nödvändigt att SLU har försöksstationer
            och anläggningar över hela landet.
          </note>
          <note n="0c1ee8fa">
            Ur regionalpolitisk synvinkel är det också viktigt att verksamheten
            är spridd över hela landet. De olika verksamheterna runt om i
            landet fungerar ofta som en inspirationskälla för den omkringliggande
            jord- och skogsbruksnäringen. Omvänt fungerar näringen stimulerande
            för Lantbruksuniversitetets regionala verksamhet.
          </note>
          <note n="7a1722a8">
            För utvecklingen inom jord- och skogsbruksforskningen är det
            alltså mycket viktigt att den regionala verksamheten inte prioriteras
            ned. Mot bakgrund av det anser Centern att regeringens förslag
            till besparingar på SLU inte skall genomföras fullt ut. Det är
            också därför som vi har reserverat oss och anser att sparbetinget
            skall minskas med 30 miljoner kronor.
          </note>
          <note n="2c73ca48">
            Fru talman! Jag vill också kortfattat beröra Stiftelsen Lantbruksforskning,
            som ger bidrag till forskning och utvecklingsprojekt som stärker
            lantbrukets konkurrenskraft och bidrar till att utveckla nya verksamheter.
            SLF beviljar vanligtvis bidrag till forskningsprojekt som löper
            över flera år. Många av projekten genomförs, som jag har nämnt,
            vid SLU.
          </note>
          <note n="c0317d08">
            Utskottets tillstyrkan av regeringens förslag att helt dra in
            anslaget till SLF innebär att flera angelägna forskningsprojekt
            inte kan fullföljas. Det finns ett flertal forskningsprogram.
            Man kan nämna projekt för att finna alternativ till burar vid
            hönshållning samt miljöinriktade program för ett resurshushållande
            jordbruk.
          </note>
          <note n="50b8dde1">
            Mot denna bakgrund anser vi i Centern att regeringens och utskottets
            förslag att hela bidraget till SLF
          </note>
          <note n="5753bed9">
            skall avvecklas är felaktigt, men med hänsyn till kammarens arbetssituation
            yrkar jag bifall endast till reservation 2.
          </note>
          <note n="ea91ba7a">
            Anf. 152 RAGNHILD POHANKA (mp)
          </note>
          <note n="632ac503">
            Fru talman! Miljöpartiet de gröna satsar i sin budget 254 miljoner
            kronor mer än regeringen på SLU.
          </note>
          <note n="8ba6c25b">
            Vi satsar även många sköna miljoner på forskningsrådet. Miljöpartiets
            ställningstagande är helt klart: Det skall inte göras några neddragningar
            på de här områdena. Det gäller i första hand undervisning och
            former av ekologiskt skogs- och jordbruk. Miljöpartiets budget
            innehåller alltså inga nedskärningar!
          </note>
          <note n="6adf9996">
            Miljöpartiet anser att livsmedel skall vara det som ordet anger,
            dvs. medel för livet. Vi anser att våra båda modernäringar, skogen
            och lantbruket, behöver utvecklas och förbättras. Vi är på väg
            i vissa avseenden, men än behöver mycket göras. Det har skett
            förändringar i skogsbruket - man har slutat med de allra största
            slutavverkningarna och tar i högre grad naturvårdshänsyn. Men
            i ett fall som jag känner till skulle en tjäderspelplats sparas
            - och den sparades också men endast med en liten skyddsridå av
            träd runt omkring, dvs. storskogen där utanför låg utslagen. Dit
            kom aldrig mer tjädrarna för att spela!
          </note>
          <note n="66deb01d">
            Trots att det förekommer förbättringar hotar skogsbruket fortfarande
            växter och djur. Som Roy
          </note>
          <note n="07171429">
            Ottosson har sagt i en paneldebatt: "Skogsbruket fortsätter att
            utarma naturen i vårt land. Växter och djur som är akut utrotningshotade
            åtnjuter inte det skydd de borde. Trots nya internationella avtal,
            riksdagsbeslut och lagar försvinner urskogar och andra unika naturmiljöer.
            De nya bestämmelserna har gjorts alltför krångliga, ihåliga och
            beroende av ersättningar till markägaren."
          </note>
          <note n="013e5fda">
            Genom riksdagsbeslut delas nu pengarna ut i en påse till SLU.
            Detta är en vällovlig satsning på decentralisering. Men det blir
            inte alltid som man har tänkt sig. Denna decentralisering leder
            i SLU:s senaste beslut när det gäller besparingar till en centralisering:
            Man lägger ned Bispgården i Jämtland för utbildning av skogstekniker
            och Garpenbergs skogshögskola för forskning och delutbildning
            av jägmästare.
          </note>
          <note n="f81b84cc">
            Resultatet blir alltså en centralisering. Detta sker på många
            områden i dag. Man trodde att om man delade ut pengarna skulle
            resultatet bli en decentralisering, men det blir ofta motsatsen.
          </note>
          <note n="46fef1bc">
            När det gäller skogs- och lantbruk är det en nödvändighet att
            förlägga forskning och utbildning till olika breddgrader i Sverige.
            Skogen runt t.ex. Umeå, dit man vill flytta delar av Garpenberg,
            har inte alls den mångfald som finns runt Garpenberg eller i södra
            och mellersta Sverige.
          </note>
          <note n="22924a4d">
            Sedan motioner, utskottsbetänkande och reservationer skrevs har
            beslut fattats om nedläggning av
          </note>
          <note n="c0783c46">
            Skogshögskolan i Garpenberg, varför jag vill stödja men inte
            yrkar bifall till en s-motion som handlar om att utveckla Garpenberg
            till ett centrum för ekologisk odling och ett internationellt
            naturresursuniversitet med regional närvaro. Det är redan ett
            viktigt nationellt centrum med samarbete med Högskolan Falun/Borlänge,
            Högskolan Gävle/Sandviken och Solenergiforskningscentrum i Borlänge.
            Man skulle också få möjligheter att arbeta tillsammans med Vassbo
            kretsloppscentrum, som är i vardande. Här slår man undan fötterna
            för ett unikt samarbete inför framtiden.
          </note>
          <note n="81e3fc81">
            Vad gör man i Garpenberg? Jo, man har gjort mycket för småskaligt
            skogsbruk. Man forskar om biobränslen, åkergranar och plantors
            stabilitet. Man har en speciell omställningsbar panna för forskning
            om biobränslen och stora ytor för jordprover. Man har en undervisningsyta
            på 10 000 kvadratmeter. Värdet uppskattas till 250 miljoner. Man
            har bedrivit forskning om skogen sedan början av 1900-talet, och
            vi kan föreställa oss vad det innebär när det gäller provytor
            och upparbetade forskningsvägar.
          </note>
          <note n="9c2c3831">
            Här kommer flera forskarteam som uppvisar goda resultat och som
            har enastående arbetsvillkor att spräckas. Vid en nedläggning
            hotas fullt ändamålsenliga lokaler och anläggningar att bli öde,
            samtidigt som kostnader genereras på annat håll. På andra orter
            kan man inte ta emot och täcka det här behovet om
          </note>
          <note n="0d27688f">
            Garpenberg läggs ner. Man måste bygga ut och utvidga verksamheten.
          </note>
          <note n="9c52c13c">
            Det här strider också mot Agenda 21 och sunt förnuft när det
            gäller resursutnyttjandet.
          </note>
          <note n="cb5cba73">
            Jag har följt Garpenberg i mer än 16 års tid. Jag har två barn
            som ha gått på utbildning där. Jag har varit på många utbildningsdagar
            och har gjort studiebesök. Vår landshövding, tidigare riksdagsledamoten,
          </note>
          <note n="0356ccae">
            Gunnar Björk har begärt en omprövning av beslutet, bl.a. på grund
            av regionala hänsyn. Men det är ändå inte det viktigaste.
          </note>
          <note n="3aa4d959">
            Det viktigaste är att man kommer att spräcka den här forskningen.
            Det är viktigast - även om man skall ta regionala hänsyn och även
            om det står i glesbygdspropositionen att verk och myndigheter
            skall ta sitt regionalpolitiska ansvar. Det står inte att de "bör"
          </note>
          <note n="b02c9a3f">
            utan att de "skall". Jordbruksministern har också uttalat det
            tydligt i en interpellationsdebatt den 16
          </note>
          <note n="47bad7ae">
            februari.
          </note>
          <note n="b2521d9a">
            Man kan inte nog betona en högskolas betydelse för en region.
            Skolan har också en viss betydelse för medlemskapet i EU, bl.a.
            för att den ligger i region 2.
          </note>
          <note n="e9d7cac5">
            Om verksamheten i Garpenberg försvinner, förlorar regionen en
            av sina viktigaste utvecklingsresurser för att kunna tillgodogöra
            sig fördelarna av medlemskapet i EU.
          </note>
          <note n="dadad511">
            Personalen har jag nämnt. Det är ett problem.
          </note>
          <note n="db6ceac3">
            Anläggningen är suverän. Jag var där senast för tre veckor sedan.
            Då undersökte jag verkligen anläggningen, eftersom risken för
            den här nedläggningen fanns. Att lägga ned Garpenberg skulle vara
            en resursförstöring utan dess like. I Garpenberg finns, som sagt,
            en undervisningsyta på 10 000 kvadratmeter. Det är fantastiskt
            hög klass på undervisningsytan och på lokalerna. Det finns en
            mängd andra fördelar. Det finns elevbostäder. I en gammal herrgård
            finns t.ex.
          </note>
          <note n="b9b3db31">
            samlingslokaler. Därför menar jag att man gör ett stort misstag
            om man lägger ner anläggningen.
          </note>
          <note n="5ddb6852">
            Garpenberg är också Sveriges mest jämställda arbetsplats. Där
            arbetar många kvinnor på en så traditionellt manlig arbetsplats.
            Det är förvisso överskott på manliga blivande jägmästare. Men
            på den här arbetsplatsen råder jämställdhet. De har fått utmärkelser
            för sin jämlikhet från kommunen och länet. Det här är ett ganska
            tydligt tecken på att man vill ha en jämställd arbetsplats. Vi
            har svårt att få igenom det på andra ställen. Jag hoppas nu bara
            att den omprövning som landshövdingen vill göra kommer att få
            någon effekt.
          </note>
          <note n="8c288bec">
            Anf. 153 ULLA-BRITT
          </note>
          <note n="f2b77521">
            HAGSTRÖM (kds)
          </note>
          <note n="b6c03970">
            Fru talman! Betänkandet behandlar såväl anslag till SLU, Sveriges
            lantbruksuniversitet, som till SJFR,
          </note>
          <note n="9d2678b6">
            Skogs- och jordbrukets forskningsråd. Jag nöjer mig med att koncentrera
            mig på SLU.
          </note>
          <note n="cc86705e">
            De övergripande målen för SLU är att genom utbildning, forskning
            och information öka kunskaperna och förutsättningarna för en varaktig
            och effektiv biologisk produktion. Förutsättningarna för att denna
            skall kunna bedrivas och utnyttjas skall också öka.
          </note>
          <note n="99b86e40">
            Givetvis skall SLU själv bestämma hur verksamheten vid universitetet
            skall organiseras. Besparingarna på
          </note>
          <note n="6e0459c5">
            Lantbruksuniversitetet är mycket hårda. De kommer att medföra
            stora ingrepp i SLU:s verksamhet. Jag uppfattar det så att trots
            att fast beräkning inte föreligger för SLU ända fram till 1998,
            får det inte bli ytterligare sparbeting. Det klarar inte SLU:s
            verksamhet.
          </note>
          <note n="6ad46ceb">
            Det skulle leda till oro för såväl verksamheten som för personalen.
            Jag tycker att den socialdemokratiska regeringen på något sätt
            missar SLU.
          </note>
          <note n="81848621">
            Vi skall i vårt land tillsammans med andra länder ta oss från
            ett resursslösande samhälle till ett uthålligt kretsloppssamhälle.
            Vi är på väg in i ett kunskapsoch informationssamhälle. Informationstekniken
            är positiv för landsbygdens utveckling. Det går lika bra att bo
            på landsbygden och samtidigt vara ledande i landets utveckling.
            Vi måste finna en balans på arbetsmarknaden.
          </note>
          <note n="128696fd">
            En viss del av anslagen till SLU och SJFR bör öronmärkas i syfte
            att få en utveckling av ekologiskt lantbruk och biologiskt fullvärdiga
            livsmedel. Lantbruket kan bl.a. av hälso-, miljö- och beredskapsskäl
            inte jämställas med andra näringar. För ett lands medborgare är
            fullvärdig mat en grund till god hälsa.
          </note>
          <note n="52f629f9">
            Ekologiskt anpassade metoder för odling och förädling är långsiktigt
            hållbara. Riksdagen har satt upp ett mål om att 10 % av åkermarken
            skall odlas ekologiskt år 2000. Vi kristdemokrater vill inte låsa
            fast denna procentsats utan vill nå mycket längre. Vi ser dock
            positivt på att detta krav äntligen fått acceptans i riksdagen.
          </note>
          <note n="69a9f4eb">
            Fru talman! En andra våg av ekologiska produkter är på väg in
            på marknaden. Som komplement till de ekologiska basprodukterna
            kommer vidareförädlade produkter från charkuterier, konserverade
            och frysta grönsaker, saftade och syltade bär och ett utökat spannmålssortiment.
            Flera slakterier, stycklokaler, kvarnar, mejerier, bagerier och
            butiker har sökt auktorisation hos KRAV för att hantera och förädla
            ekologiska produkter.
          </note>
          <note n="37a1c46e">
            Utvecklande forsknings-, innovations- och försöksverksamhet skall
            enligt vår mening fördelas efter den samhällsnytta som kan nås
            i form av förbättrade odlings- och djurskötselfrågor. SLU är inne
            i en kraftig och ensidig neddragning av tillämpad forskningsoch
            försöksverksamhet.
          </note>
          <note n="e8be4d62">
            Över huvud taget kan vi inte handskas så vårdslöst med forskningsfrågorna
            som det föreliggande förslaget gör. Forskningen är långsiktig.
            Om staten inte vidtar åtgärder av långsiktig karaktär, kommer
            det inte att finnas en neutral och obunden rådgivningsoch försöksorganisation
            tillgänglig för alla näringsutövare. Hur skall då kunskapsöverföringen
            mellan staten och näringsutövarna ske? Helhetssynen är då i fara,
            eftersom man inte kan ta för givet att handeln och branscherna
            skall prioritera samhällsnyttan.
          </note>
          <note n="23583794">
            Det krävs mycket av forskning för att ta ansvar för kretsloppsfrågorna.
            Stöd till miljöinvesteringar och satsning på bioenergi och resurshushållande
            system är en förutsättning för att flytta positionerna framåt
            vad gäller kretsloppstänkandet.
          </note>
          <note n="966b55f3">
            Fru talman! Sveriges medlemskap i EU innebär att vi skall samordna
            vår politik på livsmedelsområdet med EU:s jordbrukspolitik. Utformningen
            är en överlevnadsfråga för hela den svenska kulturbygden. En tredjedel
            av den svenska livsmedelsproduktionen sker i Västsverige, och
            den utgör en mycket stor andel av industrisysselsättningen i Skaraborg.
          </note>
          <note n="7124794d">
            Kristdemokraterna har ambitionen att skapa ett miljövänligt,
            konsumentinriktat och konkurrenskraftigt jordbruk. Vi tycker att
            man bättre skall ta till vara den kompetens som finns i Västsverige.
            En grupp av oss kristdemokrater har en motion i den frågan. Vi
            pekar på att Västsverige som svarar för en tredjedel av produktionen
            oavsett produktionsgren i dag bara får 3 % av SLU:s medel. Detta
            tycker inte vi är ett bra sätt att ta till vara kapaciteten och
            åstadkomma ett bra europeiskt utbyte. Samtidigt som SLU får för
            litet att röra sig med är det logiskt att konstatera att fördelningen
            inte är uppbyggd för att ge bästa möjliga effektivitet, med tanke
            på vad Västsverige kan tillföra och tillför.
          </note>
          <note n="77fc025a">
            Jag står bakom kristdemokraternas reservationer men avstår för
            tids vinnande från att yrka bifall till dem.
          </note>
          <note n="611487bb">
            Anf. 154 MAJLÉNE WESTERLUND
          </note>
          <note n="9aa063b3">
            PANKE (s)
          </note>
          <note n="a671412b">
            Fru talman! Utbildning och forskning är nyckeln till den port
            som öppnar sig mot framtiden. Nya kunskaper och ny kompetens inom
            alla näringar är i dag kanske mer än någonsin tidigare nödvändiga
            för en bred och framgångsrik utveckling i vårt land. Om detta
            torde det inte råda några meningsskillnader i
          </note>
          <note n="6cf13e22">
            Sveriges riksdag, vilket framkom i föregående debatt.
          </note>
          <note n="bcc993ae">
            Tyvärr är Sveriges statsfinansiella läge sådant att vi i dag
            inte kan följa upp denna insikt om forskningens betydelse med
            den ekonomiska satsning som vi väl allra helst skulle vilja göra.
          </note>
          <note n="3ecf775b">
            Vi skall i dag fatta beslut om utbildningsutskottets betänkande
            om anslag till Sveriges lantbruksuniversitet m.m. i vilket vi
            socialdemokrater delar regeringens uppfattning om i dagsläget
            nödvändiga kraftiga besparingar på detta universitet liksom på
            Skogs- och jordbrukets forskningsråd och på stödet till kollektiv
            forskning.
          </note>
          <note n="6f7528b2">
            Jag vill i detta sammanhang betona vikten av att riksdagen är
            klar över den roll som tilldelats varje universitet och högskola
            vid användandet av tilldelade medel. Med de beslut om avreglering
            av universitetens och högskolornas verksamhet som riksdagen har
            fattat följer ett ökat ansvar för universitet och högskolor vid
            fördelning och utnyttjande av de tilldelade medlen. Detta gäller
            naturligtvis även Sveriges lantbruksuniversitet (SLU).
          </note>
          <note n="b0ab14b1">
            Därför hemställer vi att riksdagen avslår samtliga motioner som
            yrkar att riksdagen skall uttala sig om
          </note>
          <note n="14b8ae42">
            SLU:s fördelning av medel, både vad gäller forskningens organisation
            och lokalisering. Riksdagen bör kunna utgå från att SLU strävar
            efter att uppnå de mål som riksdagen har uppställt för dess verksamhet,
            och att man också strävar efter en så ändamålsenlig verksamhet
            som möjligt. Detta gäller naturligtvis även verkamheten vid Bispgården,
            som nämns i regeringens proposition.
          </note>
          <note n="a2b71ccc">
            Fru talman! Som jag inledningsvis sade delar vi regeringens uppfattning
            att kraftiga besparingar på anslaget till Sveriges lantbruksuniversitet
            är nödvändiga i dagens statsfinansiella läge. Vi vill dock i sammanhanget
            göra några icke oväsentliga påpekanden.
          </note>
          <note n="e2b2ce63">
            De högskolor och universitet som lyder under
          </note>
          <note n="5983d618">
            Utbildningsdepartementet får också vidkännas besparingar på såväl
            grundutbildning som forskning. Beräknat på det närmast följande
            budgetåret är dessa emellertid procentuellt avsevärt mindre än
            de besparingar som nu föreslås för Sveriges lantbruksuniversitet,
            som sorterar under Jordbruksdepartementet.
          </note>
          <note n="f953a12a">
            Enligt vår mening skulle verksamheten vid SLU
          </note>
          <note n="2eb47914">
            gagnas av att regeringen redovisat en samlad syn på den högre
            utbildningen och forskningen, gemensam för de båda departementen.
          </note>
          <note n="476f62bb">
            Vi inser att det här framlagda förslaget kommer att medföra stora
            ingrepp i SLU:s verksamhet, men då det inte för SLU förekommer
            någon beräkning för en samlad besparing fram t.o.m. 1998, vilket
            är fallet för de universitet och högskolor som finns inom Utbildningsdepartementets
            verksamhetsområde, uppfattar vi det som att ytterligare sparbeting
            för tiden fram t.o.m.
          </note>
          <note n="9f508e01">
            1998 inte kan komma i fråga.
          </note>
          <note n="279bde3e">
            Vi delar regeringens uppfattning även när det gäller kraven på
            besparingar på Skogs- och jordbrukets forskningsråd, liksom vi
            delar dess uppfattning vad gäller minskat stöd till kollektiv
            forskning.
          </note>
          <note n="7c9600ad">
            Vad gäller bidraget till kollektiv forskning och då till Stiftelsen
            Lantbruksforskning vill vi anföra följande:
          </note>
          <note n="a48676d1">
            Stiftelsen Lantbruksforskning är LRF:s och lantbrukskooperationens
            gemensamma organ. I den forskningspolitiska proposition som den
            borgerliga regeringen framlade 1993 anfördes att den mer produktionsinriktade
            försöksverksamhet till vilken Stiftelsen Lantbruksforskning faktiskt
            hör i allt högre grad borde finansieras av näringen och på sikt
            helt finansieras av respektive bransch. Denna uppfattning föranledde
            ingen erinran från riksdagen.
          </note>
          <note n="525358df">
            Vad vi förstår är denna förändring förberedd inom näringen. I
            dagens statsfinansiella läge anser vi att det är dags för denna
            förändring.
          </note>
          <note n="e38df658">
            Fru talman! Jag vill med hänvisning till det anförda yrka bifall
            till utskottets hemställan i dess helhet och avslag på samtliga
            reservationer.
          </note>
          <note n="4f507ea5">
            Anf. 155 RUNE RYDÉN (m) replik
          </note>
          <note n="07e62446">
            Fru talman! Majléne Westerlund Panke säger att den avreglering
            av högskolan som har skett leder till ett ökat ansvar för de enskilda
            enheterna, bl.a. för hur medlen används, men också för hur man
            lokaliserar sina olika verksamheter, och att det gäller alldeles
            speciellt SLU.
          </note>
          <note n="b069e3fc">
            Jag tycker det var ett utomordentligt välgörande och klargörande
            inlägg i det avseendet. Då vet vi att man inte från ministerhåll
            kan gå in och ange att en viss ort skall vara kvar inom SLU:s
            verksamhetsområde. Det ankommer enbart på SLU:s styrelse att fatta
            dessa beslut sedan rikdagen har fastlagt ramarna. Det tycker jag
            var bra och välgörande.
          </note>
          <note n="a25834bb">
            Sedan tog Majléne Westerlund Panke också upp det statsfinansiella
            läget. Hon nämnde att vi alla måste hjälpas åt med att spara på
            statens utgifter. Det är alldeles riktigt. Vad vi från oppositionens
            sida har reagerat mot är att besparingen på SLU är utomordentligt
            framtung. Man tar det här stora yxhugget nu, direkt, utan att
            se till hur besparingen skall kunna läggas ut under en period
            på kanske fram till 1998.
          </note>
          <note n="b1999b9b">
            Även på den punkten fick jag ett klargörande som innebär att
            SLU fram t.o.m. 1998 inte skall få vidkännas några ytterligare
            besparingar, och att man därför kommer att kunna bli litet mera
            jämställd med övriga universitet och högskolor.
          </note>
          <note n="7c09b5f1">
            Jag hoppas att jag har tolkat rätt på den punkten.
          </note>
          <note n="0202ab2f">
            När det gäller Stiftelsen för lantbruksforskning, där det rör
            40 miljoner kronor, vill jag bara säga att det i och för sig är
            riktigt att näringen så småningom kan överta dessa forskningsanslag.
            Men att hugga av dem från den ena dagen till den andra innebär
            att man sätter många forskningsprojekt i knipa och att de inte
            kommer att kunna fullgöras. Det hade kunnat lösas betydligt bättre
            och effektivare på ett annat sätt.
          </note>
          <note n="feae7a99">
            Anf. 156 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="83f203e3">
            Fru talman! När det gäller SLU och de forskningsråd som hör till
            universitetet uttryckte Rune Rydén att vi gör väldigt drastiska
            nedskärningar. Han jämförde det hela med ett yxhugg.
          </note>
          <note n="bdc0b6b6">
            De siffror Rune Rydén använde i sitt inledningsanförande är väl
            korrekta. Lantbruksuniversitetet får vidkännas nedskärningar på
            10,4 %, när motsvarande siffra för övriga universitet ligger på
            strax över 2 %.
          </note>
          <note n="bb1f90fa">
            Men när man ser vilket yrkande Moderaterna har rör det sig om
            en skillnad på endast 30 miljoner kronor.
          </note>
          <note n="62c46a9d">
            Då måste gränsen för yxhugg gå någonsans mellan 8
          </note>
          <note n="43285137">
            och 10 %.
          </note>
          <note n="f129e6a0">
            Jag tycker att det är att använda litet för drastiska ord när
            det är så liten skillnad.
          </note>
          <note n="774662fd">
            Anf. 157 RUNE RYDÉN (m) replik
          </note>
          <note n="7f29631f">
            Fru talman! "Drastiska ord" - ja, men det är på marginalen som
            det är väldigt avgörande hur besparingarna görs. 30 miljoner kronor
            är avgörande för om verksamheter behöver läggas ner från den ena
            dagen till den andra eller om man kan fasa ut på lämpligt sätt.
            Det är där som vi i oppositionen är emot regeringens sätt att
            lägga besparingar.
          </note>
          <note n="e00a2659">
            Man har inte gjort så här på något annat område.
          </note>
          <note n="df41bf25">
            Så har man framför allt inte gjort inom Utbildningsdepartementets
            område. Varför då hugga på detta sätt mot Jordbruksdepartementet
            och SLU?
          </note>
          <note n="ec3f48df">
            Det kan misstänkas att man har en förutfattad mening om SLU:s
            verksamhet. Jag hoppas dock att det inte är rätt tolkat.
          </note>
          <note n="86114751">
            Anf. 158 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="adfe1c1b">
            Fru talman! Jag tror inte att vi skall se detta på det sättet
            att man skulle ha en missriktad syn på verksamhetens innehåll
            när det gäller SLU. Vad det i stället är fråga om är besparingar
            på grund av det statsfinansiella läge som vi nu befinner oss i.
          </note>
          <note n="38da2e92">
            Jag är övertygad om att vi, om det statsfinansiella läget hade
            varit annorlunda, inte skulle ha haft denna besparingsdebatt här
            i dag. Då hade vi kanske i stället haft en debatt om helt andra
            satsningar ekonomiskt.
          </note>
          <note n="abae0932">
            Tyvärr befinner vi oss inte i den situationen i dag, och det
            är jag den första att beklaga.
          </note>
          <note n="4dab4444">
            Anf. 159 MARIE WILÉN (c) replik
          </note>
          <note n="6ca89eca">
            Fru talman! Majléne Westerlund Panke nämnde inledningsvis vikten
            av nya kunskaper och kompetens och sade att det är nyckeln till
            framtiden. Även universitetens roll och mål togs upp.
          </note>
          <note n="b773a597">
            Det som är så svårt att förstå är just vad det är som gör att
            så mycket mera skall sparas på SLU än på de andra universiteten
            och utbildningarna.
          </note>
          <note n="82ed6167">
            Nya kunskaper och kompetens är nyckeln till framtiden också rörande
            de områden som SLU arbetar med. Det handlar då om livsmedelsproduktion,
            miljö och hushållning med naturresurser. Men det här är ämnesområden
            som jag inte kan se att det är mindre viktigt att satsa på jämfört
            med andra. Därför frågar jag: Varför gör man särskilt kraftiga
            besparingar på just nämnda verksamhet?
          </note>
          <note n="821bdbfc">
            Anf. 160 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="4411e6ab">
            Fru talman! Som jag betonade i mitt huvudanförande hade det nog
            gagnat Lantbruksuniversitetet om regeringen hade presenterat en
            samlad syn på besparingarna när det gäller universitet och högskolor.
          </note>
          <note n="6e56290f">
            Tyvärr har det inte varit så.
          </note>
          <note n="ee06d2a5">
            Anf. 161 MARIE WILÉN (c) replik
          </note>
          <note n="82ec455e">
            Fru talman! Jag får inte svar på min fråga om varför man skall
            spara särskilt mycket på områden som rör miljö, livsmedelsproduktion
            och naturresurser, och det tycker jag är tråkigt.
          </note>
          <note n="a9ca737f">
            Det är konstigt att man gör så olika prioriteringar på olika
            forsknings- och utbildningsområden och att man gör det på nämnda
            sätt.
          </note>
          <note n="38de75e7">
            Sedan vill jag nämna Stiftelsen Lantbruksforskning, som man bara
            kapar av och tar bort resurser för.
          </note>
          <note n="930aa2ec">
            Detta spelar roll också för andra beslut. Jag nämnde ju tidigare
            det projekt som gäller burhönsen. Det kan förefalla vara ett litet
            projekt. Men riksdagen har faktiskt fattat beslut om att alla
            höns skall vara ute ur sina burar den 1 januari 1999. I dag är
            det problem i det avseendet. Man har inte löst forskningssidan.
          </note>
          <note n="7ed39bea">
            Att man gör en så kraftig besparing och tar bort pengarna omedelbart
            får alltså konsekvenser längre fram på andra politikområden.
          </note>
          <note n="7f75d3e1">
            Anf. 162 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="2f06a26f">
            Fru talman! Beträffande bakgrunden till de medel som finns för
            kollektiv forskning är det ju inte så att vi hugger av alla bidrag
            till kollektiv forskning. Vad vi tar bort är de 40 miljonerna
            till Stiftelsen Lantbruksforskning. Pengarna tillkom ju i samband
            med det livsmedelspolitiska beslutet 1990. Då försvann de s.k.
            inomramsmedlen och ersattes av de här pengarna som en kompensation.
            Men redan då betonades att det inte var pengar som varade för
            evigt, utan så småningom skulle en utfasning ske. Branschen och
            näringen skulle själva ta hand om medlen.
          </note>
          <note n="db7e6cde">
            Såvitt jag förstår efter samtal med branschens organisationer
            har man varit förberedd på detta. Man har kommit ganska långt
            t.ex. när det gäller att ta ut en avgift på produktionen inom
            näringen för att täcka upp medlen i fråga. Jag tror att jag kan
            lita på de uppgifterna.
          </note>
          <note n="31e9b39d">
            Jag tror därför att man kanske inte behöver vara så mycket av
            domedagsprofet när det gäller de här projekten. Jag är övertygad
            om att detta löser sig.
          </note>
          <note n="970a0b9c">
            Anf. 163 RAGNHILD POHANKA (mp) replik
          </note>
          <note n="209440e1">
            Fru talman! Vilket ökat ansvar blir det när man lägger ner en
            decentraliserad uppbyggnad? Både
          </note>
          <note n="5893146c">
            Bispgården och Garpenberg har hela tiden, utan anmärkning, haft
            ett stort ansvar för sitt område.
          </note>
          <note n="5a4fee9a">
            En forskning som branschen skall betala blir en styrd forskning.
            Grundforskningen måste åtminstone vara statligt finansierad. Jag
            vet att branschen redan i dag på många håll finansierar en hel
            del forskning.
          </note>
          <note n="678c9288">
            Stora finansierar t.ex. i Garpenberg när det gäller stabilitet
            hos plantor. Sådant förekommer alltså redan i dag. Det är bra,
            för då kan man forska på områden där hjälp behövs. Men grundforskningen
            är något helt annat. Den måste staten till största delen stå för.
          </note>
          <note n="389484c0">
            Vidare måste vi betänka att skogen ger 75 miljarder per år i
            exportvinster. Och då skulle man inte ha råd att satsa några futtiga
            miljoner! Jag tycker att man måste ha litet relation både till
            nyttan av forskning när det gäller friska livsmedel och en bra
            miljö i skogen och till att den här branschen finansierar sig
            själv tusentals gånger om. Det är alltså mycket märkligt att man
            just beträffande våra största exportinkomster skall dra ner.
          </note>
          <note n="6513483a">
            Anf. 164 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="acbba3bb">
            Fru talman! I fråga om grundforskningen står staten för det största
            bidraget, och kommer så att göra.
          </note>
          <note n="76db6d6b">
            Forskningsbidraget till Stiftelsen Lantbruksforskning stöder
            en helt annan typ av forskning. Man kan säga att det gäller forskning
            som är direkt kopplad till näringens produktivitet. Därför kan
            man tala om tilllämpad forskning. Denna forskning är det alltså
            meningen att branschen och näringen själva i större utsträckning
            skall ta ansvar för. Vi anser att det är läge att göra denna förändring
            nu.
          </note>
          <note n="4e71cbe9">
            Anf. 165 RAGNHILD POHANKA (mp) replik
          </note>
          <note n="80400a84">
            Fru talman! Jag vet att forskare gärna i hög grad vill ha även
            tillämpad forskning av skogsbolagen,
          </note>
          <note n="e1a71278">
            LRF osv., och det är inget fel i det. Men om man släpper den
            här forskningen från staten kan det bli en väldigt styrd forskning.
            Vi kanske inte får veta vad vi behöver veta i de här frågorna.
            Det behöver verkligen satsas här. Vi vet ju att naturen är mycket
            förorenad, att livsmedel orsakar allergier och att skogen på sina
            håll dör till följd av försuring. Det finns ju nästan inga gränser
            för hur mycket man skulle kunna, och även behöva, satsa här.
          </note>
          <note n="187e4d27">
            Att staten satsar utgör inget hinder för branschen när det gäller
            att för framtiden utöka forskningen.
          </note>
          <note n="9256edc1">
            Anf. 166 EVA ERIKSSON (fp)
          </note>
          <note n="9b138e36">
            Fru talman! I ett antal motioner till det betänkande som vi nu
            behandlar har det yrkats på ett antal tillkännagivanden om ändrad
            regional fördelning av SLU:s resurser för forskning och utbildning.
            Samtliga av dessa motioner har avslagits.
          </note>
          <note n="6e81f994">
            Utskottet pekar dock i betänkandet mycket riktigt på framför
            allt behovet av tvärvetenskaplig forskning inom den inriktning
            som hänvisas till naturresursernas användning och forskning för
            en bättre miljö. Utskottet anför vidare att forskningsinsatserna
            måste styras och att krav måste ställas på omsorg om miljön i
            vid bemärkelse. Forskningsstrategin måste vara tvärsektoriell
            för att göra det möjligt att lösa olika miljöproblem. Det framtida
            odlingslandskapet måste ge förutsättningar för en biologisk mångfald
            och ett öppet och varierat landskap, rikt på naturvärden. Det
            är bra att utskottet formar betänkandet på detta sätt.
          </note>
          <note n="850bdabb">
            Men neddragningarna på lantbruksforskningen kan ge negativa effekter,
            om inte den kunskap och kompetens som byggts upp stärks vid de
            enheter där en snabb utveckling under senare tid har skett på
            dessa forskningsområden.
          </note>
          <note n="3779979c">
            Fru talman! Jag vill i detta hänseende hänvisa till
          </note>
          <note n="9bb47cf4">
            Folkpartiets motion som behandlar Skara som ett lantbrukspolitiskt
            utvecklingscentrum. En tredjedel av den svenska livsmedelsproduktionen
            sker i Västsverige i dag, och ett flertal huvudkontor för livsmedelsföretagen
            är placerade i Skaraborg. Livsmedelsindustrin dominerar industrisysselsättningen.
            Denna koncentration av kunskap och kompetens kommer att få en
            stark ställning i EU-samarbetet.
          </note>
          <note n="0bc63bdd">
            Vid SLU i Skara kan man skapa nätverk med universitet och högskolor
            i hela Europa, där forskningsoch utvecklingsarbetet om jordbruk
            kan ske inom både ekonomi- och miljöområdena.
          </note>
          <note n="088f7efd">
            Med dagens IT-teknik ges olika universitet och högskolor i regionen
            nya möjligheter att samverka när det gäller forskning, grundutbildning,
            information och fortbildning.
          </note>
          <note n="fb59aca9">
            För att klara regeringens ambitioner om ett miljövänligt, konkurrenskraftigt
            och konsumentinriktat jordbruk bör man ta till vara den kompetens
            som finns i den västsvenska regionen och i Skaraborg. Lantbruksuniversitet
            med lantbruks- och veterinärforskning, livsmedelsföretagen med
            utbildningskapaciteter som Farmek och Analysen samt högskolan
            i Skövde med specialitet på ADB och företagsledning är ytterligare
            resurser som bör tas till vara.
          </note>
          <note n="b7d7de1f">
            Dessutom sker i Västsvenska Lantmäns regi utveckling och produktion
            av alternativa bränslen samt utveckling av etanol och andra alternativa
            användningar av jordbruksgrödor som industriråvara.
          </note>
          <note n="297891bc">
            Folkpartiet föreslog därför att regeringen med utgångspunkt från
            de kompetenser och erfarenheter som finns i regionen skulle utreda
            formerna för hur den forskning och utveckling som i dag pågår
            och som också planeras vidare skulle kunna stärkas för hela det
            svenska samhället och naturligtvis också för den västsvenska regionen.
          </note>
          <note n="ae81ac42">
            Vi pekade också på att en tänkbar plattform kunde vara det nybildade
            Agro Väst, där samverkan i dag sker mellan lantbruket och livsmedelsbranschens
            företag, SLU och regionens högskolor samt de regionala myndigheterna.
            En sådan satsning skulle också stärka det kontaktnät som redan
            i dag finns med många europeiska forskningsinstitutioner. Därigenom
            skulle man öka förutsättningarna att få del av de finansiella
            resurser som finns i EU:s forsknings- och utvecklingsfonder.
          </note>
          <note n="363d1803">
            Fru talman! Med all respekt för SLU:s fristående funktion är
            min uppfattning att utskottet i sin roll som ansvarigt starkare
            borde ha understrukit vikten av att befintliga starka regionala
            resurscentra utvecklas och att den samlade kompetensen kommer
            samhället till del. I tider av besparingar och nedskärningar är
            detta viktigare än någonsin. Allt handlar inte om pengar.
          </note>
          <note n="f6a2fbc8">
            Besparingarna inom SLU kan få konsekvenser.
          </note>
          <note n="d37ebd6b">
            Riskerna är stora att ambitionen inom jordbrukets forskning och
            den förändring som måste ske inom jordbruksnäringen mot ett miljövänligare
            jordbruk för ett samhälle i ekologisk balans inte kan uppfyllas.
          </note>
          <note n="6446ae2c">
            Därför är det viktigt att man tar till vara de kompetenser, den
            forskning och utveckling som i dag redan finns i Sverige.
          </note>
          <note n="373786e6">
            Med detta inlägg och ett understrykande av vikten av att inte
            bara se till nedskärningarna och pengapåsen utan också vikten
            av att se till den kompetens som finns i vårt land yrkar jag bifall
            till hemställan i betänkandet.
          </note>
          <note n="00e89165">
            Anf. 167 GUNNAR GOUDE (mp)
          </note>
          <note n="7b834105">
            Fru talman! I en motion i socialutskottets betänkande uppmärksammas
            problemen med amalgam som tandfyllnadsmaterial. Det är många som
            har svåra besvär av amalgamfyllningar. Svårigheten att få gehör
            för rimliga krav på hjälp med amalgamsanering har varit mycket
            stora och är så fortfarande.
          </note>
          <note n="b8d789df">
            Tandvårdsskadeförbundet har drivit frågan en längre tid. Det
            finns kliniker som kan erbjuda hjälp till personer med besvär
            av amalgam, t.ex. amalgamenheten vid Akademiska sjukhuset i Uppsala.
            Deras verksamhet har uppmärksammats av Tandvårdsskadeförbundet,
            som rekommenderar andra landsting att starta motsvarande verksamheter.
          </note>
          <note n="1d87310c">
            Svårigheterna att få gehör för sina krav är stora, inte bara
            för dem som är drabbade utan också för dem som arbetar inom vården,
            t.ex. läkarna vid amalgamenheten.
          </note>
          <note n="79e56d4e">
            Den del av motionen som hänvisats till utbildningsutskottet gäller
            emellertid inte denna fråga, utan frågan om behovet av ett metallbiologiskt
            centrum.
          </note>
          <note n="42489cfa">
            Därmed sätts amalgamfrågan in i ett större sammanhang.
          </note>
          <note n="a5ed4b36">
            Ytterst handlar det om människans miljöförstörande verksamhet.
            Det moderna industrisamhället har under flera decennier ökat sina
            utsläpp av tungmetaller i omgivningen genom sopor, avfall, användning
            av kemikalier i jordbruk, industri och hushåll, industrins utsläpp
            till luft och vatten, användning av fossila bränslen osv.
          </note>
          <note n="34c8d140">
            Vi vet sedan länge att en överexponering av tungmetaller ger
            skadliga effekter på levande organismer.
          </note>
          <note n="bce18719">
            Det gäller bly, koppar, kadmium etc. och naturligtvis också kvicksilver
            - den metall som används i amalgam.
          </note>
          <note n="68de6143">
            Laboratorieförsök visar att metylkvicksilver radikalt ändrar
            cellens livsbetingelser med direkt påverkan på själva proteinsyntesen.
            Epidemiologiska undersökningar visar ett tydligt samband mellan
            förhöjda kvicksilverhalter hos gravida och den mentala utvecklingen
            hos barnen till dessa mödrar. Dessa undersökningar handlar om
            det kvicksilver som modern tar upp via födan, huvudsakligen fisk.
            Socialstyrelsen avråder också gravida från att äta fisk från svenska
            insjöar, just på grund av kvicksilverhalterna.
          </note>
          <note n="b964272d">
            Man känner inte exakt till de fysiologiska förändringarna. Man
            vet inte heller i detalj hur olika tungmetaller samverkar vid
            olika typer av skador. Men man vet att samtidig exponering av
            flera olika tungmetaller kan ge skador som var och en enskilt
            inte skulle ge vid samma dosering.
          </note>
          <note n="7b574d85">
            Metallbiologiskt centrum i Uppsala är en samarbetsorganisaton
            för forskare inom en rad olika discipliner - forskare som alla
            arbetar med tungmetallers biologiska effekter. Med hänsyn till
            bl.a. amalgamfrågans framtida lösning är ett sådant centrum viktigt.
          </note>
          <note n="f47757b5">
            Men det har förvisso en större uppgift. Tyvärr är naturens nedsmutsning
            av tungmetaller redan stor, och den växer. Skadorna av tungmetaller
            på människa, växter och djur är redan avsevärda. Vi vet att problemen
            med allergier, inflammationer, vävnadsskador, nervskador etc.
            kommer att öka i vårt samhälle. Kunskapen om såväl orsakerna som
            effekterna är i dag otillräckliga. Det är därför mycket viktigt
            att
          </note>
          <note n="b338cd7d">
            Metallbiologiskt centrum får ett sådant stöd att dess verksamhet
            i framtiden kan garanteras.
          </note>
          <note n="680f6f47">
            Med tanke på tiden yrkar jag inte bifall till reservationen.
            Men Miljöpartiet stöder varmt innehållet i motionen.
          </note>
          <note n="0a2f340d">
            Anf. 168 CHRISTIN NILSSON (s)
          </note>
          <note n="019daa58">
            Fru talman! För att det inte skall ske någon misstolkning skall
            jag börja med att yrka bifall till hemställan i utbildningsutskottets
            betänkande nr 14. I mitt inlägg kommer jag att beröra verksamheten
            vid Sveriges lantbruksuniversitet.
          </note>
          <note n="31df6d79">
            I budgetpropositionen finns en besparing på 104
          </note>
          <note n="99168d19">
            miljoner kronor. Det är en stor besparing, och jag inser att
            det inte är så lätt att genomföra denna utan att en hel del verksamhet
            påverkas.
          </note>
          <note n="a9132c6c">
            Man anger i propositionen att det är upp till styrelsen för Sveriges
            lantbruksuniversitet att besluta om hur dessa besparingar skall
            genomföras, men man anger också en del förutsättningar och målinriktningar
            för verksamheten.
          </note>
          <note n="047c41af">
            Fredagen den 5 maj fattade man beslut i SLU:s styrelse om hur
            besparingarna skall genomföras. Man beslutade bl.a. att verksamheten
            vid institutionen för växtförädling i Svalöv skall omlokaliseras.
            Jag kan bara beklaga att man har fattat detta beslut.
          </note>
          <note n="e9af914f">
            Det finns många skäl att beklaga detta, och jag skall ta tillfället
            i akt att här ange några.
          </note>
          <note n="c7779f95">
            I propositionen nämns att ett av målen för verksamheten är att
            öka antalet utexaminerade vid den lantbruksvetenskapliga fakulteten.
          </note>
          <note n="2210ca59">
            Institutionen i Svalöv är den institution som har flest utexaminerade
            i förhållande till sin storlek och i förhållande till andra institutioner.
          </note>
          <note n="25ca3ef9">
            Det är också viktigt att ha en kostnadseffektiv utbildning och
            forskning. Här har man på institutionen i Svalöv en klar fördel,
            eftersom man ligger i direkt anslutning till Svalöf Weibull AB.
          </note>
          <note n="919f9f52">
            Svalöf Weibull är ett av Europas största växtförädlingsföretag
            med verksamhet i hela världen. Det innebär att Svalöv i dessa
            kretsar är ett mycket välkänt namn.
          </note>
          <note n="c6487142">
            Detta är naturligtvis en stor fördel för SLU:s institution i
            Svalöv. Man har stora möjligheter att utnyttja de resurser som
            finns på företaget, och man har ett stort kunskapsutbyte mellan
            institutionen och företaget. Man har också ett mycket bra samarbete.
          </note>
          <note n="cf183dd1">
            Det viktiga är också att här finns det nära sambandet mellan
            den tillämpade forskningen vid institutionen och den målinriktade
            forskningen och sortframställningen som bedrivs vid växtförädlingsföretaget.
          </note>
          <note n="e44cfd7b">
            Detta nära samband mellan näringslivet och forskning och utbildning
            är ju något som alla partier säger sig vilja arbeta för, och här
            finns ett lysande exempel som tyvärr är på väg att försvinna.
          </note>
          <note n="cdc779d5">
            Detta viktiga samband insåg man redan 1979 när det här i riskdagen
            fattades beslut att placera institutionen i Svalöv.
          </note>
          <note n="6ebd823a">
            Det är min förhoppning att man i SLU:s styrelse inser att det
            är av stort värde att ha denna närhet till näringslivet.
          </note>
          <note n="b0ae0713">
            När man fattade beslutet i styrelsen har jag förstått att man
            fäste stor vikt vid lokaler och lokalkostnader.
          </note>
          <note n="0847f491">
            I Svalöv har institutionen lokaler som är byggda för just dess
            verksamhet och helt anpassade till densamma. Lokalerna ägs av
            Svalöf Weibull, och man har ett kontrakt som sträcker sig fram
            till år 2001.
          </note>
          <note n="4c5c456b">
            Det innebär att om man skall få någon besparing måste verksamheten
            flyttas till Ultuna. Besparingen blir då inte så stor på lokalsidan,
            utan den sker främst genom att man får lägre personalkostnader.
            Sannolikheten att stora delar av personalen flyttar med till
          </note>
          <note n="2283e5b5">
            Uppsala är ytterst liten. Detta i sin tur leder till att man
            tappar en mycket stor kunskap och kontakten med växtförädlingsföretagen
            i Skåne.
          </note>
          <note n="09e0e7e0">
            Institutionen i Svalöv har samarbete, inte bara med Svalöf Weibull,
            utan det finns ju många fler aktörer i regionen som sysslar med
            växtförädling, t.ex. Hilleshög, Nordreko, Risö i Roskilde och
            motsvarande institution i Köpenhamn.
          </note>
          <note n="c36b489a">
            För att ytterligare peka på hur viktigt det är att växtförädlingsforskningen
            huvudsakligen bedrivs i denna region skall jag hänvisa till en
            artikel som var införd i Månadens affärer i december 1994.
          </note>
          <note n="eccd79b7">
            Artikeln handlar om företagens favoritkommun.
          </note>
          <note n="76f20333">
            1994 blev det Helsingborg. I samma artikel redovisades också
            en översikt över Sveriges kompetenscentra inom olika verksamhetsområden,
            dvs. kommuner som har en speciell säljpotential och där det är
            intressant för europkapitalet att satsa.
          </note>
          <note n="7c9a9fbc">
            I denna artikel pekas Svalöv och Landskrona tillsammans med 20
            andra svenska kommuner ut. Just växtförädlingen anges som säljpotential
            för dessa två kommuner.
          </note>
          <note n="1cf2645a">
            En annan synpunkt som jag vill lyfta fram är den regionalpolitiska.
            Det står i propositionen att man i
          </note>
          <note n="ad924f49">
            SLU:s styrelse skall ta ett regionalpolitiskt ansvar.
          </note>
          <note n="2901088f">
            I Svalövs kommun jobbar över 20 % inom jordbrukssektorn. Det
            innebär att flyttning av SLU:s institution är en stor förlust
            för kommunen.
          </note>
          <note n="8b8a56f7">
            Jag kan bara än en gång beklaga beslutet i SLU:s styrelse, och
            jag hoppas att man, när man den 8 juni skall fatta det definitiva
            beslutet om lokalisering, har tagit till sig alla fakta som har
            lagts fram i ärendet och att man har lyssnat till alla synpunkter
            som har inkommit.
          </note>
          <note n="c5d96c31">
            Det är min förhoppning, och många andras, att man låter verksamheten
            i Svalöv vara kvar, detta för att värna om forskningen och utvecklingen
            inom västförädlingen och låta den vara kvar i den region där den
            hör hemma.
          </note>
          <note n="533da36a">
            Anf. 169 PETER WEIBULL
          </note>
          <note n="4c75694d">
            BERNSTRÖM (m)
          </note>
          <note n="6a917cb5">
            Fru talman! Som redan väl framgått av debatten råder det en samstämmig
            uppfattning om att en neddragning av anslagen i den storleksordning
            som regeringen föreslagit får förödande konsekvenser för forskningen,
            utvecklingen och utbildningen inom jord- och skogsbruket i vårt
            land. Vi har redan efter
          </note>
          <note n="0c666ef3">
            SLU:s styrelsemöte för en dryg vecka sedan sett vad det får för
            konsekvenser.
          </note>
          <note n="c1b72c37">
            SLU är och skall givetvis vara suveränt att besluta om var man
            skall lägga de besparingar som man åläggs av regering och riksdag.
            Denna uppfattning har
          </note>
          <note n="47ef81fe">
            Rune Rydén och jag också givit uttryck för i en motion som behandlas
            i detta betänkande. Men det är besparingens storlek som dikterar
            Lantbruksuniversitets beting att sy in sin kostym. Med det förslag
            som regeringen har lagt fram och som utskottsmajoriteten nu stöder
            blir det fråga om inte endast att sy in utan att klippa av en
            ärm här eller ett ben där på kostymen.
          </note>
          <note n="754bc60e">
            Vi moderater har inte gjort oss kända för att tveka inför besparingar,
            där vi har ansett dessa vara nödvändiga och möjliga. Men detta
            är ett område där vi anser att regeringen går för långt.
          </note>
          <note n="72e94974">
            Forskning och högre utbildning är verksamheter som kräver långsiktighet
            och uthållighet i planering och genomförande. Alldeles särskilt
            viktigt är det på växtförädlingens område. Det är ett biologiskt
            material som man hanterar. Att t.ex. ta fram en ny växtsort med
            bättre resistens - dvs. motståndskraft mot sjukdomar - tar många
            år, fem tio kanske femton år. Det är ett arbete som kräver kontinuitet
            i försöksserierna.
          </note>
          <note n="61804271">
            Beträffande Lantbruksuniversitetet har jordbruksministern föreslagit
            en besparing på hela 104
          </note>
          <note n="8baea8b6">
            miljoner kronor på basanslaget för budgetåret
          </note>
          <note n="c7f981aa">
            1995/96. Detta är en nedskärning med hela 10 % och skall jämföras
            med övriga universitets besparingskrav. Som vi tidigare har hört
            ligger de på endast 2,4
          </note>
          <note n="1b8c1cd9">
            % för samma tid, och för hela perioden fram till 1998
          </note>
          <note n="f8f9ab98">
            endast på 8 %.
          </note>
          <note n="293dec82">
            Skogs- och jordbrukets forskningsråd har föreslagits få en minskning
            av anslagen med hela 25 %.
          </note>
          <note n="f90f43f0">
            Fru talman! Detta är enligt min mening ytterligare ett typiskt
            uttryck för regeringens jordbruksfientliga politik som den såg
            ut före uppgörelsen med Centern.
          </note>
          <note n="e19677a0">
            Detta bekräftas också av Majléne Westerlund Pankes undvikande
            svar till Marie Wilén på frågan varför.
          </note>
          <note n="1a69a24d">
            Dess värre har Vänsterpartiet stött det här förslaget, vilket
            förvånar mig med tanke på den miljöprofil som detta parti är mån
            om att försöka påskina.
          </note>
          <note n="e6c141eb">
            Forskning och utveckling på jord- och skogsbruksområdet och framtagning
            av t.ex. nytt växtmaterial är i högsta grad angeläget just från
            miljösynpunkt. Det syftar till att få fram motståndskraftiga växter
            och därigenom minska beroendet av växtskyddsmedel och kemikalier
            i jordbruket.
          </note>
          <note n="853acd85">
            Vi är nu inne i EU, vilket innebär att vår marknad för jordbruksprodukter
            och livsmedel ökar avsevärt.
          </note>
          <note n="adcad3a6">
            Vi vet att optimismen nu åter är stor för att öka våra marknadsandelar
            på det här området i Europa. Vad vore då naturligare än att förstärka
            samarbetet mellan forskning och näringsliv för att man ytterligare
            skall kunna utvecklas på det området? För mig är detta en självklarhet.
          </note>
          <note n="6990e0ec">
            Tyvärr fick vi helt andra besked i förra veckan.
          </note>
          <note n="e896951a">
            SLU:s styrelse har tvingats fatta en rad drastiska nedläggningsbeslut.
            Det drabbar verksamheten på flera olika orter och på flera värdefulla
            kompetensområden inom jord- och skogsbruket.
          </note>
          <note n="8200ebd9">
            Fru talman! Den landsända som jag representerar drabbas naturligtvis
            extra hårt av beskedet att lägga ned SLU:s verksamhet i Svalöv.
            Det innebär att man splittrar en verksamhet som byggts upp under
            ett femtontal år, och som nu fungerar mycket väl. Det finns, om
            jag får tala i växtförädlingstermer, ett korsbefruktande samarbete
            med universitetet genom SLU.
          </note>
          <note n="e04ba209">
            Det rör sig om praktisk förädling och uppförökning genom Svalöf
            Weibull, om kontroll genom Statens utsädeskontroll och till viss
            del om implementering i praktiken genom Svalövs lantbruksskola.
          </note>
          <note n="2eed896b">
            Nedläggningen innebär naturligtvis en smärtsam minskning av arbetstillfällen
            på en ort som till stor del är beroende just av sin växtförädling.
            Den innebär också att ett mycket viktigt forsknings- och utbildningssamarbete
            med Danmark av ett unikt slag nu riskeras.
          </note>
          <note n="4ff61bc9">
            Fru talman! Jag skall inte kritisera SLU:s styrelses ställningstagande.
            Den är och skall vara suverän i detta avseende. Men jag hoppas
            att man har haft ett väl dokumenterat underlag för sitt ställningstagande.
          </note>
          <note n="1fd76ec9">
            Det har i debatten efter beslutet bl.a. i pressen framhållits
            att besparingen inte blir så stor, eftersom SLU
          </note>
          <note n="6bf129d1">
            har ett hyresavtal med Svalöf Weibulls som kostar över 5 miljoner
            kronor per år. Denna kostnad kommer
          </note>
          <note n="31274e67">
            SLU uppenbarligen att ha kvar även om verksamheten flyttas. Detta
            verkar inte rimligt, och det borde innebära att beslutet omprövas.
            Men om det till sist blir fråga om en flyttning är vi i Skåne
            mycket angelägna om att åtminstone få behålla verksamheten där.
          </note>
          <note n="001c75c1">
            Från jordbrukets och livmedelsindustrins synpunkt vore det mycket
            olyckligt om den landsända som är så beroende av dessa branscher
            skulle gå denna viktiga verksamhet förlustig, och Alnarp skulle
            gå miste om en förstärkning på bekostnad av Ultuna.
          </note>
          <note n="11eef48d">
            Fru talman! I den motion som jag nämnde i början har vi pekat
            på det angelägna i att Lantbruksuniversitetets departementstillhörighet
            prövas och att SLU
          </note>
          <note n="5f143b0d">
            underställs Utbildningsdepartementet. Även om den frågan inte
            skall avgöras i samband med detta ärende tycker jag att den just
            nu känns aktuellare än någonsin.
          </note>
          <note n="e678f559">
            Jag noterar med tillfredsställelse att Majléne
          </note>
          <note n="38e854e2">
            Westerlund Panke också vill se vad jag tolkar som en samordning.
            Jag är övertygad om att forskning och högre utbildning inom jord-
            och skogsbruket då skulle få en större uppmärksamhet, och att
            samordningsvinster skulle göras tillsammans med våra andra högskolor,
            t.ex. universitetet i Lund.
          </note>
          <note n="863257bb">
            Fru talman! Moderaterna har i väntan på att detta utreds och
            kanske blir en realitet yrkat på en minskning med 30 miljoner
            på besparingen på SLU, och ytterligare en minskning med 30 miljoner
            på besparingen på Forskningsrådet. Med moderat politik skulle
          </note>
          <note n="4d8f91b9">
            SLU inte tvingas behöva fatta alla dessa drastiska och svåra
            nedskärningsbeslut.
          </note>
          <note n="42bf7e5b">
            Jag yrkar bifall till reservation nr 2, men stöder givetvis även
            reservation nr 4.
          </note>
          <note n="42036646">
            Anf. 170 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="d21db7bb">
            Fru talman! Som jag påpekade i mitt anförande skall den här typen
            av debatt inte längre föras i riksdagen. Vi har nämligen fattat
            ett principbeslut om att universiteten själva skall fatta beslut
            om organisation och verksamhet. Däremot kan jag gå in på frågan
            rent principiellt.
          </note>
          <note n="3b473993">
            Vi är inne i en tid av besparingar. Besparingarna märks var än
            man måste göra dem.
          </note>
          <note n="c4c3d7f2">
            Jag kan hålla med om att Lantbruksuniversitet får göra en större
            besparing fram till 1995/96 än övriga högskolor och universitet.
            Men som jag sade i mitt anförande utgår utskottsmajoriteten ifrån
            att det inte blir ytterligare sparbeting.
          </note>
          <note n="1cbe6ed3">
            Anf. 171 PETER WEIBULL
          </note>
          <note n="4bad817b">
            BERNSTRÖM (m) replik
          </note>
          <note n="f2957a5d">
            Fru talman! Till skillnad från Majléne Westerlund
          </note>
          <note n="67414eb0">
            Panke tycker jag att denna debatt är mycket viktig.
          </note>
          <note n="4c7613b5">
            Det visar också det engagemang som visats i denna fråga i dag,
            även från Majléne Westerlund Pankes partikamrater. Vi anser att
            det handlar om en alltför stor neddragning. Vi pekar på de konsekvenser
            som det får i olika delar av vårt land och även i olika delar
            av de olika kompetensområdena. Det är mycket viktigt att understryka,
            Däremot borde denna debatt kanske inte föras med anledning av
            en proposition från
          </note>
          <note n="f414d3e4">
            Jordbruksdepartementet. Jag skulle gärna se att ärendet lades
            under Utbildningsdepartementet så att vi fick en samordning av
            all forskning och högre utbildning i det här landet.
          </note>
          <note n="8d7ef3c5">
            Anf. 172 MAJLÉNE WESTERLUND
          </note>
          <note n="5b875036">
            PANKE (s) replik
          </note>
          <note n="3994fd62">
            Fru talman! Den principiella debatten om besparingar för vi i
            riksdagen. Att i riksdagen debattera enskilda verksamhetsområden
            är inte vår uppgift. Jag kan förstå att det känns svårt när man
            kommer från de trakter som berörs. Jag förstår att man i riksdagen
            vill visa att man har uppmärksammat problemet.
          </note>
          <note n="f2305052">
            Jag vill upprepa att debatten om dessa typer av neddragningar
            förs på grund av de beslut som fattats av riksdagen om ansvarsfördelningen
            i SLU:s styrelser. Jag kan som vår mening yttra att jag tycker
            att det är beklagligt att vi inte längre har allmänrepresentanter
            i dessa styrelser som skulle kunna ge den politiska profilen,
            eller åtminstone den politiska synen och översikten, över besluten
            i universitetens och högskolornas styrelser. Men så har vi det
            inte.
          </note>
          <note n="f23d1b74">
            Anf. 173 GUDRUN LINDVALL (mp)
          </note>
          <note n="5a8c2039">
            Fru talman! Här kommer ytterligare ett inlägg om att SLU borde
            få behålla sina medel. Miljöpartiet har en reservation, reservation
            3, som jag yrkar bifall till.
          </note>
          <note n="36ad754f">
            Vi vet att svenskt lantbruk inte är långsiktigt hållbart. De
            specialiseringar som vi fått, med stora spannmålsgårdar på slätten
            och animaliegårdar i skogslänen, gör att lantbruket är mycket
            beroende av fossila bränslen, handelsgödsel och bekämpningsmedel.
            Vi menar i Miljöpartiet att vi måste bryta detta.
          </note>
          <note n="f8dd1b9e">
            Vi måste få ett lantbruk som är i ekologisk balans och som är
            långsiktigt hållbart. Just nu har vi chansen.
          </note>
          <note n="3728fe9e">
            Just nu är efterfrågan mycket stor på den typ av produkter som
            det lantbruket ger. Den är så stor att vi
          </note>
          <note n="c00c054d">
            Sverige har en nettoimport.
          </note>
          <note n="62686fff">
            I det sammanhanget är SLU mycket viktigt. Det är inte alldeles
            enkelt för en konventionell odlare att gå över till ekologiskt
            lantbruk. Det kräver en annan sorts kunnande och ett annat sätt
            att hantera naturresurser. Det kräver utbildning och rådgivning.
            Just där har SLU en mycket viktig roll att fylla. Dels behövs
            det en hel del forskning för att göra det ekologiska lantbruket
            så effektivt som möjligt, dels behövs det forskning som visar
            hur vi kan få ett resurshushållande konventionellt lantbruk och
            om det finns möjligheter att förbättra det konventionella lantbruket
            i dag. Vi menar att SLU under den närmaste tiden borde få ökade
            anslag i stället för minskade. En av de gåvor som måste ge den
            framtida generationen är ett lantbuk i ekologisk balans. Matproduktionen
            är väsentlig för människor och för framtiden.
          </note>
          <note n="16fe56ae">
            I Miljöpartiets reservation har vi talat om på vilket sätt vi
            kan klara det. Vi vill t.o.m. tillföra 250 miljoner till SLU.
            Vi vill att medlen delvis skall användas till forskning runt ekologiskt
            lantbruk, ungefär 150
          </note>
          <note n="4194c51c">
            miljoner. Vi anser det ytterst väsentligt att vi får en forskning
            som handlar om hur vi kan knyta ihop stad och land. Vi vet att
            näringsämnen i dag finns i staden i övermått. Det finns för litet
            av det i lantbruket. Det är därför det finns behov av konstgödning.
            Kunde vi knyta stad och land skulle vi kunna undvika att använda
            så mycket konstgödsel. Vi skulle slippa många av de problem som
            vi får av avloppshanteringen, som gör att vi övergödda sjöar osv.
            När näringsämnen hamnar på fel ställen orsakar det problem. Här
            har vi i framtiden stora möjligheter men då måste vi ha forskning.
            Därför tycker vi att SLU är viktigt.
          </note>
          <note n="afc21ce3">
            Vi anser också att rådgivningen måste byggas ut.
          </note>
          <note n="5b38fdbd">
            Riksdagen har satt upp som mål att 10 % av åkerarealen skall
            vara ekologiskt odlad fram till år 2000. Det innebär att över
            ett par tusen nya odlare kommer till.
          </note>
          <note n="59858ffd">
            Här är ökningen mycket snabb. Många hör av sig i dag som vill
            komma i gång med ekologisk odling. Det är mycket glädjande, men
            det får inte bli så att ambitionerna stupar på att rådgivningsverksamheten
            inte är tillräckligt utbyggd. Så är det i dag. Rådgivarna jobbar
            så mycket de kan men hinner inte riktigt med.
          </note>
          <note n="0917bbfc">
            Slutligen yrkar jag åter bifall till reservation 3.
          </note>
          <note n="7a8793cb">
            Överläggningen var härmed avslutad.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="c17a5955">
            7 § Ny högskola i Stockholms län
          </note>
          <note n="4151a064">
            Föredrogs
          </note>
          <note n="a989c007">
            Utbildningsutskottets betänkande 1994/95:UbU11
          </note>
          <note n="756b1cf0">
            Ny högskola i Stockholms län (prop. 1994/95:100
          </note>
          <note n="245ceb65">
            delvis)
          </note>
          <note n="76fbfe47">
            Anf. 174 MARGARETA E
          </note>
          <note n="905fd413">
            NORDENVALL (m)
          </note>
          <note n="5a0dcaf6">
            Fru talman! Kunskap och kompetens kommer att vara avgörande för
            Sveriges framtid. Genom forskning och utveckling görs nya landvinningar,
            nya idéer föds som utgör frön till nya växande företag.
          </note>
          <note n="89867e67">
            Moderaterna har i olika sammanhang betonat vikten av satsning
            på forskning och högre utbildning, inte minst i kammaren i dag.
            Ett nytt universitet i Stockholm är ett led i detta. I Stockholms
            län finns i dag ett universitet och högskolor med sammanlagt ca
            40 000
          </note>
          <note n="c6601dcc">
            helårsstuderande. Trots detta är Stockholmsregionen underförsörjd
            och har i förhållande till folkmängden en lägre andel högskoleplatser
            än övriga landet.
          </note>
          <note n="78dbded6">
            Stocksholmsregionens näringsliv skiljer sig också från övriga
            landet. Flertalet av landets storföretag har förutom sina huvudkontor
            också stora forsknings- och utvecklingsenheter i regionen. Här
            finns även en koncentration av kunskapsföretag som kräver närhet
            till välutbildade medarbetare.
          </note>
          <note n="e611ad26">
            Behovet av ett nytt universitet i Stockholm är stort.
          </note>
          <note n="65d546e4">
            Kunskapssamhället ställer krav på kontinuerlig kompetensutveckling,
            och allt fler studenter går vidare till högre utbildning. Universitetet
            i Frescati håller på att sprängas. Det finns 50 000 fler sökande
            per utbildningsplats jämfört med övriga landet. Genom samarbete
            med ett nytt Östeuropa finns en unik möjlighet att åter ge Östersjön
            en central roll. Ett nytt universitet, med framsida mot Östersjön
            och med speciell inriktning på Östersjöregionen, kan bli ett bidrag
            i denna utveckling.
          </note>
          <note n="7f888fcd">
            Detta var utgångspunkten för den utredning, 1994
          </note>
          <note n="7ceca330">
            års Stockholmskommitté, som den förra regeringen tillsatte för
            att analysera villkoren för den högre utbildningen och forskningen
            i Storstockholm. Även vikten av att låta olika kunskapsområden
            befrukta varandra skulle iakttas.
          </note>
          <note n="aae478e1">
            Vi anser att det förslag som presenterades i betänkandet "Kronan
            Spiran Äpplet" hösten 1994 är en bra utgångspunkt för en ny universitetsstruktur
            i södra
          </note>
          <note n="5f86ef0e">
            Stockholm. Vi förordar att det nya universitetet förläggs till
            Kvarnholmen alternativt Södra Hammarbyhamnen. Dit bör också merparten
            av de konstnärliga högskolorna liksom lärarhögskolan förläggas.
            En internationell forskningsenhet med Östersjö- och
          </note>
          <note n="1824d99e">
            Östeuropainriktning bidrar till en tvärvetenskaplig miljö med
            kulturvetenskap och språk som bas.
          </note>
          <note n="e73b9db9">
            Vi förordar vidare en förstärkning av den tekniska utbildningen
            i Haninge. Behovet av tekniker är stort och akut.
          </note>
          <note n="12b832e6">
            Huddinge är ett redan väl etablerat centrum för medicinska vårdutbildningar
            och medicinsk forskning.
          </note>
          <note n="a5c3d343">
            Kommande satsningar inom dessa områden bör därför koncentreras
            där.
          </note>
          <note n="4feef601">
            Fru talman! För att möta ett växande behov av forskning och högre
            utbildning anser vi att ett nytt universitet i Stockholm är en
            nödvändighet. Ett Östersjöuniversitet i en attraktiv central miljö
            med tvärvetenskaplig internationell inriktning, med Östersjön
            i fokus, är ett tillskott inte bara för Stockholm utan för hela
            Sverige - ett svenskt bidrag till utvecklingen i hela Östersjöregionen.
          </note>
          <note n="b4198ad2">
            Jag vill därmed yrka bifall till moderaternas reservation nr
            1.
          </note>
          <note n="5a504774">
            Anf. 175 GUDRUN LINDVALL (mp)
          </note>
          <note n="b88d807d">
            Fru talman! Jag vill börja med att yrka bifall till reservation
            nr 2 under mom. 2.
          </note>
          <note n="4c1e0acb">
            Det är mycket klokt som står i det här betänkandet. Här talas
            om hur det ser ut i Stockholms län, vilka ambitioner man har och
            hur man vill se framtiden an.
          </note>
          <note n="8dcbe8d7">
            Fast Stockholm verkar så stort och verkar innehålla så mycket,
            kan vi se att Stockholms län är underförsörjt på högskoleplatser.
            Vi kan också se att det finns en förskjutning där vi i de södra
            kommundelarna
          </note>
          <note n="bc6da781">
            - jag kommer själv från Södertälje - har ett lägre antal studerande
            som går vidare till högre utbildning jämfört med norra länsändan.
            Vi kan också se att samhällena i södra länsdelen har en mer gammal
            brukskaraktär än i norra delen. Många som bor i de södra kommundelarna
            och har högre studier bakom sig har svårt att hitta jobb i de
            södra kommundelarna.
          </note>
          <note n="9437e052">
            De är tvungna att pendla.
          </note>
          <note n="3c6e34b4">
            Det här skulle man kunna rätta till genom att förlägga en högskola
            till Södertörn, som föreslås i betänkandet. Det är mycket bra.
          </note>
          <note n="4756feb4">
            Det vi utvecklar i den här reservationen är framför allt Södertälje.
            Södertälje har i dag en filial av lärarhögskolan. Vi har också
            litet teknisk utbildning, men det är allt. Södertälje har behov
            av mer högskoleutbildning. Tidigare har man i olika förslag framhållit
            att Haninge och Södertälje skall ses över när man förlägger högskoleutbildning
            till södra länsdelen, tillsammans med Huddinge där man tänker
            ha centrum för högskolan på Södertörn.
          </note>
          <note n="b3c1ed15">
            Nu har emellertid Södertälje försvunnit som en prioriterad kommun.
            Det måste jag som representant för Södertälje naturligtvis beklaga
            djupt. Vi har i den här reservationen framhållit att vi anser
            att Södertälje som tidigare skall jämställas med Haninge och vara
            en kommun som pekas ut som en kommun som skall prioriteras när
            det gäller högskoleplatser.
          </note>
          <note n="f91110cc">
            Det finns en total politisk samstämmighet i Södertälje om detta.
            I Södertälje kommun har alla partier gemensamt jobbat mycket hårt
            för att vi skall få högskoleplatser. Vi känner att det skulle
            vara ett sätt att kunna utveckla kommunen. Vi känner också att
            Södertälje halkar litet lätt vid sidan om. Vi ligger i utkanten
            av Stockholms län. Vi har mycket speciella behov. Vi har en speciell
            struktur på vårt samhälle. Vi anser att Södertälje därför skall
            prioriteras extra.
          </note>
          <note n="0690ce8c">
            Jag yrkar alltså bifall till reservation 2.
          </note>
          <note n="e6e92cca">
            Anf. 176 BENGT SILFVERSTRAND (s)
          </note>
          <note n="edd4c1f2">
            Fru talman! Frågan om lokalisering av ny högskoleverksamhet i
            Stockholms län har varit föremål för riksdagens behandling i mer
            än tio år.
          </note>
          <note n="b306aec7">
            Det är sannolikt en allmänt utbredd uppfattning att utbildningsutbudet
            i Stockholmsområdet är både rikhaltigt och mångfasetterat. Förvisso
            finns i länet både ett universitet och elva högskolor. Samtidigt
            föreligger onekligen en obalans i regionen i så måtto att länets
            statliga högskolor har sin huvudsakliga verksamhet i norra delen
            av området. Jämfört med övriga delar av landet har regionen också
            en klart mindre andel högskoleplatser i förhållande till befolkningens
            storlek. Utbildningskapaciteten är onekligen också alltför låg
            i förhållande till arbetslivets krav.
          </note>
          <note n="9cd68eae">
            En på riksdagens begäran tillsatt utredning föreslog redan 1989
            - det var alltså inte först 1993 eller
          </note>
          <note n="aea1d251">
            1994 som man började tänka på detta, utan redan
          </note>
          <note n="324299b0">
            1989 - en kraftig förstärkning i olika former av högskoleutbildning
            på Södertörn. Den dåvarande socialdemokratiska regeringen anslöt
            sig i budgetpropositionen 1990 till förslaget, som i huvudsak
            innebar en koncentration till Haninge.
          </note>
          <note n="9fee4788">
            Fyrpartiregeringen förordade sedan en lokalisering av en ny universitetsstruktur
            med centrum förlagt till
          </note>
          <note n="20f3792b">
            Kvarnholmen i Nacka alternativt Södra Hammarbyhamnen i Stockholm.
          </note>
          <note n="6e96fe09">
            Den nuvarande regeringen har efter noggrant beaktande av de synpunkter
            som framkommit med anledning av kommittéförslaget om en nätverksstruktur
            kommit fram till slutsatsen att den nya högskolan i
          </note>
          <note n="5bb2e80f">
            Stockholms län bör byggas upp med sin huvudsakliga bas och ledning
            på ett ställe. Det är viktigt med en koncentration.
          </note>
          <note n="148f619f">
            Utskottet delar regeringens bedömningar och understryker behovet
            av högskoleutbildning i Stockholmsområdet. Denna bör enligt utskottets
            uppfattning byggas upp i form av en ny högskola vid Huddinge sjukhus/Novum
            med viss utbildning förlagd till andra Södertörnskommuner. En
            organisationskommitté får nu uppdraget att planera verksamheten
            vid den nya högskolan och göra de förberedelser som krävs för
            att högskolans verksamhet skall kunna starta den 1
          </note>
          <note n="67ddde2f">
            januari 1996.
          </note>
          <note n="361aa685">
            Moderaterna och Miljöpartiet reserverar sig med olika motiveringar
            i lokaliseringsfrågan. Moderaterna håller fast vid de lokaliseringsalternativ
            som den tidigare regeringen förordat, medan Miljöpartiet vill
            styra viss utbildning till namngivna kommuner. En samlad bedömning
            av remissinstansernas synpunkter talar för en uppbyggnad av den
            nya högskolan vid
          </note>
          <note n="f7022aee">
            Huddinge sjukhus/Novum och att viss utbildning förläggs till
            vissa andra Södertörnskommuner som inte behöver anges av utskottet.
            Organisationskommittén får fastställa närmare var det skall ske.
            Det är också angeläget att utbildningar kan erbjudas i lokala
            studiecentra.
          </note>
          <note n="fa362861">
            Jag yrkar avslag på reservation 1 och 2.
          </note>
          <note n="d3780c33">
            Centerpartiet reserverar sig till förmån för fasta forskningsresurser
            och en bredare ämnesinriktning inom den nya högskolan. Även här
            anser utskottsmajoriteten att det bör vara en uppgift för kommittén
            att överväga och fatta beslut om den närmare ämnesinriktningen
            och utbildningsutbudet. Självfallet förutsätter vi härvidlag att
            en samverkan kommer att ske med de utbildningar som bedrivs av
            Karolinska institutet och Kungl. Tekniska högskolan.
          </note>
          <note n="90b56e4e">
            Jag yrkar avslag på reservation 3.
          </note>
          <note n="a0e8489c">
            Slutligen vill Vänsterpartiet i reservation 4 ändra på det förhållandet
            att medel från Stiftelsen för forskning inom områden med anknytning
            till Östersjöregionen och Östeuropa i stiftelsens stadgar bundits
            till den nya högskolan i Stockholm.
          </note>
          <note n="c48f04ca">
            Vi kan för det första konstatera att kompetens för forskning
            kring Östersjöregionen och Östeuropa genom lokala initiativ byggts
            upp vid flera andra högskoleenheter i landet. Vi delar också motionärernas
            uppfattning att forskningsmedel skall fördelas i konkurrens på
            lika villkor och att kvaliteten skall tillmätas en avgörande betydelse.
          </note>
          <note n="f207184d">
            Genom bildandet av bl.a. denna stiftelse, vars kapital utgörs
            av upplösta pensionsmedel i de tidigare löntagarfonderna, omöjliggörs
            emellertid en demokratisk styrning av forskning till andra områden
            än just detta. Praktiska och juridiska förutsättningar saknas
            alltså för närvarande för att tillgodose motionärernas i och för
            sig angelägna krav.
          </note>
          <note n="3dd827fc">
            Mot denna bakgrund yrkar jag avslag på reservation 4 och bifall
            till utskottets hemställan på samtliga punkter.
          </note>
          <note n="d4bdc71b">
            Anf. 177 MARGARETA E
          </note>
          <note n="711a832a">
            NORDENVALL (m) replik
          </note>
          <note n="e78493db">
            Fru talman! Det är inte bara lokaliseringen som skiljer oss åt,
            Bengt Silfverstrand. Det är också ambitionsnivån vad gäller forskning
            och högre utbildning.
          </note>
          <note n="2fed142b">
            Det har framkommit mycket klart i debatten i dag.
          </note>
          <note n="26ea75f4">
            Tyvärr ser vi att den satsning man gör på Södertörn är ett led
            i den nedrustning av den högre utbildningen och forskningen som
            faktiskt görs. Vi anser inte att man lever upp till de vackra
            ord man använder när man talar om behovet av kunskap och kompetens
            och att vi på något vis skall se till att Sverige möter de framtida
            behov som kunskapssamhället har. Vi saknar den satsningen. Det
            kan jag bara beklaga.
          </note>
          <note n="c9c3fa71">
            Anf. 178 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="a3e80853">
            Fru talman! Vi har tidigare hört moderater prata om "lemlästning"
            av forskning och utbildning. Nu hör vi ordet "nedrustning". Det
            är inte trovärdigt, Margareta Nordenvall, att använda den vokabulären
            i så här seriösa sammanhang.
          </note>
          <note n="6d7fbfab">
            Vi har en klar ambitionsnivå, och vi gör en ökad satsning i detta
            område. Vi kan bara beklaga att man genom de turer som den förra
            regeringen vidtog inte kom till skott i dessa frågor utan fortsatte
            utredningsarbetet. Man har förhalat frågans lösning.
          </note>
          <note n="7fc0cad4">
            Jag vill också konstatera att det finns en stor majoritet bakom
            denna ambitionsnivå. Moderaterna är ensamma om att anse att det
            är en nedrustning. Jag kan på enkla grunder - rent matematiskt
            - inte kalla en utbyggnad för nedrustning. Någon ordning måste
            det väl ändå vara också i Moderata samlingspartiet.
          </note>
          <note n="256ae113">
            Anf. 179 MARGARETA E
          </note>
          <note n="711a832a">
            NORDENVALL (m) replik
          </note>
          <note n="ef2e88e8">
            Fru talman! Nedrustning kan ses på olika sätt. Det jag utgår
            från är de vackra ord som vi får höra från socialdemokraterna
            om att man skall satsa på kompetens, på kunskap för framtiden
            och på forskning och högre utbildning.
          </note>
          <note n="64dae16c">
            Det förslag som togs fram i "Kronan Spiran Äpplet" var betydligt
            mer omfattande än det förslag som
          </note>
          <note n="7392805d">
            Socialdemokraterna nu lägger fram.
          </note>
          <note n="903ba274">
            Det är med denna utgångspunkt som jag säger att vi ser en nedrustning.
            Det har vi också sett mycket klart och tydligt i budgeten, vilket
            framkommit tidigare i dag.
          </note>
          <note n="b5371f87">
            Jag kan bara beklaga det. Jag skulle önska att socialdemokraterna
            handlade i enlighet med de ord som ni framför, dvs. att orden
            också leder till en adekvat handling. Det behöver Sverige för
            framtiden.
          </note>
          <note n="a87d4ed0">
            Anf. 180 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="77d57be4">
            Fru talman! Bakom förslaget om en lokalisering och uppbyggnad,
            som det faktiskt är frågan om, ligger en ökning av antalet högskoleplatser
            i området. Det blir en ny högskola i Stockholmsområdet. Det är
            alltså en utvidgning.
          </note>
          <note n="5828ecca">
            Man kan ha olika uppfattning om hur långt man kan gå i dessa
            sammanhang. Det är uppenbarligen så, att Moderaterna tycker att
            man skulle ha byggt ut ännu kraftigare. Det är lätt att säga.
            Vi måste också ha resurser för det.
          </note>
          <note n="bd78598f">
            Det är inte bara Socialdemokraterna, som ständigt apostroferas
            i detta sammanhang, utan också Folkpartiet, Centerpartiet, kds,
            Miljöpartiet och Vänsterpartiet som står bakom denna uppbyggnad.
          </note>
          <note n="c50c830d">
            Det tycker jag är en klar och tydlig ökad ambitionsnivå. Den
            är väl förankrad i denna riksdag, och också i regionen.
          </note>
          <note n="d787c553">
            Anf. 181 GUDRUN LINDVALL (mp) replik
          </note>
          <note n="3d3666d0">
            Fru talman! Att Södertälje kommun har reagerat beror naturligtvis
            på att Haninge har framhållits som en kommun till vilken utbildning
            skall förläggas.
          </note>
          <note n="3f29248d">
            Tidigare stod det både Haninge och Södertälje. Det har skapat
            viss oro i Södertälje av naturliga skäl.
          </note>
          <note n="333a0ed2">
            Jag hoppas att vi i grunden inte har olika uppfattning om detta,
            utan att vi egentligen har en samsyn utan att den för den skull
            kommer till uttryck direkt i betänkandet.
          </note>
          <note n="b9cb894c">
            På s. 8 står det att viss utbildning skall förläggas till andra
            Södertörnkommuner. Man skriver också att utbildning skall förläggas
            till ställen där det redan finns viss typ av utbildning.
          </note>
          <note n="f557e38f">
            Jag hoppas att jag kan tolka denna skrivning som att man också
            kommer att se över möjligheterna att förlägga utbildning till
            den sydligaste kommunen i södra Stockholms län, nämligen Södertälje.
            Jag förstår att jag inte kan få något löfte om det i dag.
          </note>
          <note n="4df23897">
            Jag vill förklara varför man har reagerat i Södertälje. Det beror
            på att Haninge lyfts fram. Jag förstår i och för sig att Haninge
            har speciella problem och att det kan finnas skäl för att göra
            så.
          </note>
          <note n="21f54d37">
            Anf. 182 BENGT SILFVERSTRAND (s)
          </note>
          <note n="3cc68f5a">
            replik
          </note>
          <note n="b6fc8856">
            Fru talman! Jag kan lugna Gudrun Lindvall på denna punkt. Organisationskommitténs
            uppdrag är inte insnävat till Södertälje eller Haninge. Det finns
            också utbildning i Botkyrka i dag.
          </note>
          <note n="6cfb43ce">
            Genom de öppna skrivningarna i utskottets betänkande finns det
            möjlighet för organisationskommittén att pröva också andra kommuner.
            Man har alltså ett förhållandevis öppet mandat.
          </note>
          <note n="161f3663">
            Anf. 183 GUDRUN LINDVALL (mp) replik
          </note>
          <note n="d93f3374">
            Fru talman! Jag hoppas också att det finns en förståelse för
            att vår oro har ökat genom att Södertälje inte fick Lärarhögskolan,
            vilket regeringen i ett tidigare skede hade beslutat att vi skulle
            få. Miljöpartiet och
          </note>
          <note n="f1d9cd27">
            Socialdemokraterna hade en gemensam ståndpunkt under den mandatperiod
            som föregick den förra.
          </note>
          <note n="8abbd56e">
            Det är ingenting vi har anledning att diskutera här, men jag
            hoppas att vi kan se framtiden an med tillförsikt i Södertälje
            kommun. Jag tolkar Bengt Silfverstrands svar som så.
          </note>
          <note n="7abcda46">
            Anf. 184 EVA JOHANSSON (s)
          </note>
          <note n="a16f8dfb">
            Fru talman! Det är en sann glädje att få yrka bifall till utbildningsutskottets
            betänkande nr 11. Med det beslutet bidrar nu riksdagen till att
            unga och vuxna i
          </note>
          <note n="ae675d41">
            Stockholmsregionen och människor i andra delar av landet får
            likvärdiga möjligheter till högre studier. Vi bidrar i och med
            beslutet dessutom till att skapa en bättre balans inom Stockholmsregionen.
          </note>
          <note n="dc9eb265">
            Margareta Nordenvall efterlyste nyss mer adekvat handling bakom
            vackra ord. Ja, Margareta Nordenvall, det kommer att annonseras
            ut 1 000 platser som skall starta hösten 1996. Redan 1999 räknar
            vi med att denna högskola skall ha uppemot 8 000 platser. Det
            tycker jag är handling. Det är också adekvat. Det är ingen dålig
            start av den socialdemokratiska regeringen.
          </note>
          <note n="ccc17a3a">
            Stockholmsregionen är i mycket en delad region.
          </note>
          <note n="9db85188">
            Det har sagts här tidigare. Innerstaden och områdena strax norr
            därom är väl försörjda med både arbetsplatser och utbildningsplatser,
            och där är också levnadsvillkoren i övrigt generellt sett mycket
            bra. Till den bilden hör också att framför allt unga människor
            skaffar sig en högre utbildning.
          </note>
          <note n="08118521">
            Den andra delen av vår region innefattar bl.a. hela
          </note>
          <note n="0ae21720">
            Södertörn och en del andra kommuner i regionens ytterkanter.
            Där ser verkligheten annorlunda ut. Där är arbetslösheten stor.
            Där är arbetsplatserna betydligt färre. Kommunikationer och service
            i olika former är också sämre. I detta sammanhang är det också
            viktigt att betydligt färre ungdomar skaffar sig en högre utbildning.
          </note>
          <note n="b75f9daf">
            Vi vet att utbildning och "kunskapandet" i alla dess former är
            en av de allra starkaste drivkrafterna för utveckling. Det är
            för övrigt - med tanke på den diskussion som har förts tidigare
            i dag - just därför som de allra flesta är överens om att de mindre
            och medelstora högskolorna är så viktiga också i ett regionalpolitiskt
            perspektiv.
          </note>
          <note n="d76b22ba">
            Det är därför man i varje region i vårt land är angelägen om
            att inom sig rymma just denna drivkraft.
          </note>
          <note n="298b28c4">
            På samma sätt är det med Södertörn.
          </note>
          <note n="36397707">
            För att råda bot på den obalans som präglar Stockholmsregionen
            behöver vi inte bara fler utbildningsplatser till regionen. De
            måste lokaliseras till just
          </note>
          <note n="9d7f4e21">
            Södertörn för att bidra till att jämna ut klyftorna. Det gäller
            inte klyftor mellan kommunerna, utan mellan människorna som bor
            och lever där.
          </note>
          <note n="80368e54">
            Det räcker inte att bara använda de särskilda regionalpolitiska
            instrumenten för att nå den balansen, utan vi måste vi varje tillfälle
            också vara beredda att använda de vanliga basresurserna som skall
            komma alla till del och samverka för att nå dessa mål.
          </note>
          <note n="f10b5891">
            Det är därför som det milt uttryckt var ganska uppseendeväckande
            när den förra utbildningsministern föreslog att en ny högskola
            skulle placeras i
          </note>
          <note n="040d2fea">
            Stockholms innerstad eller också på Kvarnholmen. Vi skall notera
            att det är den närmsta plats som man kan välja om man vill gå
            utanför Stockholms kommungräns.
          </note>
          <note n="35ea5cf8">
            Med det förslaget gick han emot en mycket stark och i stort sett
            enig opinion i Stockholmsregionen och visade mycket tydligt att
            han inte ens brydde sig om att försöka att bidra till att minska
            klyftorna och hålla ihop vår region.
          </note>
          <note n="4da70394">
            Nu känner sig Moderaterna som enda parti tvingat att stå fast
            vid Unckels förslag. Det är väl inte så mycket att säga om. Jag
            skulle hellre vilja uttrycka glädjen över att alla andra partier
            nu sluter upp bakom regeringens förslag och förlägger den nya
            högskolan till Huddinge.
          </note>
          <note n="7d861974">
            Där finns redan i dag en väl utbyggd akademiskt miljö med bl.a.
            mycket framstående forskning i
          </note>
          <note n="5f2f31af">
            Novum. Det är naturligt att högskolans bas förläggs dit. Men
            utskottet betonar också i betänkandet att viss utbildning bör
            förläggas till andra Södertörnskommuner. Vi har alltså breddat
            uppdraget till organisationskommittén på den punkten.
          </note>
          <note n="a7e9a3e1">
            Gudrun Lindvalls yrkande här alldeles nyss gör att det blir en
            onödig inskränkning av uppdraget. Jag är inte säker på att Gudrun
            Lindvall faktiskt vill ha det på det sättet. Den samsyn som hon
            var ute efter tror jag nog att vi skulle kunna komma överens om
            med de skrivningar som finns i betänkandet.
          </note>
          <note n="ea413a21">
            Med detta menar jag att den utbildning som redan finns i Haninge,
            Södertälje och Botkyrka bör få utvecklas vidare och knytas an
            till den nya högskolan.
          </note>
          <note n="80bf905b">
            Den organisationskommitté som nu arbetar bör ta till vara den
            möjligheten att skapa en framtidsinriktad högskola som från början
            arbetar med ny teknik som underlättar att studera på olika orter
            men ändå dra nytta av en sammanhållen organisation. Jag skulle
            vilja påstå att det här finns utrymme för fantasi och skaparkraft
            och nya idéer som bryter gamla traditionella mönster och skapar
            någonting nytt.
          </note>
          <note n="3d746191">
            Fru talman! Jag vill avslutningsvis understryka vikten av att
            organisationskommittén får en sådan sammansättning att den redan
            från början får starka och naturliga band med Södertörn, med kommunerna
            och med annat samhällsliv i den delen av regionen.
          </note>
          <note n="0d98ecc1">
            Jag yrkar alltså bifall till utskottets hemställan.
          </note>
          <note n="e5ac1b32">
            Anf. 185 MARGARETA E
          </note>
          <note n="5c0529ed">
            NORDENVALL (m)replik
          </note>
          <note n="7709edd1">
            Fru talman! Eva Johansson säger att hennes handling är kraftfull.
            Det jag kan konstatera är att handlingen innebär mindre än hälften
            av det antal utbildningsplatser som föreslogs i "Kronan Spiran
            Äpplet".
          </note>
          <note n="a1b9d846">
            Det som skiljer oss åt är vår ambitionsnivå vad gäller ett nytt
            universitet. Vi moderater vill inte ha en filial, utan vi vill
            ha ett nytt universitet med en hög ambitionsnivå. Ett internationellt
            inriktat universitet på toppnivå måste vara centralt beläget och
            ha ett attraktivt läge.
          </note>
          <note n="bcebf970">
            Anf. 186 GUDRUN LINDVALL (mp)
          </note>
          <note n="31bb3378">
            Fru talman! Anledningen till att vi från Södertälje har reagerat
            beror inte på att vi på något sätt skulle vara emot att också
            andra kommuner får högskoleutbildning utan därför att Södertälje
            tidigare har jämställts med Haninge och speciellt prioriterats.
            Det är det som Södertälje kommun har reagerat emot.
          </note>
          <note n="57eb5468">
            Naturligtvis hoppas vi att så mycket högskoleutbildning som bara
            är möjligt skall komma de södra kommunerna i länet till del. Där
            är givetvis också
          </note>
          <note n="9e6b5970">
            Botkyrka en kommun som har en struktur som skulle göra att den
            definitivt skulle behöva högskoleutbildning.
          </note>
          <note n="b4b09234">
            Det är i ljuset av vad som hände med lärarhögskolan som man måste
            se att vi kanske är litet extra oroliga. Jag hoppas att det inte
            finns anledning till det. Vi kanske gemensamt kan hitta någon
            möjlighet att visa att det inte finns någon anledning till oro.
          </note>
          <note n="659dba6c">
            Anf. 187 EVA JOHANSSON (s)
          </note>
          <note n="4cf67e5a">
            Fru talman! Jag tror att vi är helt överens på den punkten, Gudrun
            Lindvall. Efter den här debatten torde det framstå alldeles klart.
            Jag är inte ett dugg orolig för den skrivning som finns i utskottets
            betänkande. Den är bredare och inskränker inte uppdraget till
            just Haninge och Södertälje när det gäller annan lokalisering
            av utbildningen än Huddinge. Jag tycker att vi kan vara överens
            om detta.
          </note>
          <note n="799baad6">
            Den nya högskolan på Södertörn kommer under inga förhållanden
            att utvecklas till någon filial till någon annan högskola, Margareta
            E Nordenvall. Jag vet inte vilken det skulle vara. Det är en egen
            självständig högskola som jag hoppas skall få tillfälle att utvecklas
            till någonting nytt som förmår att bryta en del traditioner som
            jag tror att det är bra att man bryter.
          </note>
          <note n="bdcb4777">
            Det går faktiskt både att studera och forska på mycket hög nivå
            även i Huddinge. Det visas av den utbildning som redan finns där
            i dag som Karolinska institutet bedriver, och det visas också
            av den mycket omfattande forskning som redan i dag bedrivs vid
          </note>
          <note n="2d2be02b">
            Novum och är av mycket god kvalitet.
          </note>
          <note n="66072aa9">
            Jag förstår inte varför all forskning och utbildning som skall
            nå en viss kvalitet skall behöva ligga i
          </note>
          <note n="e16e1227">
            Stockholms innerstad. Det är faktiskt att överbetona vikten av
            en placering i Stockholms innerstad. För övrigt finns det t.o.m.
            områden längre bort i länet än
          </note>
          <note n="fad37041">
            Huddinge där man bedriver bra utbildning.
          </note>
          <note n="c20e8ab0">
            Per Unckel riskerade med sitt förslag den enighet som finns i
            regionen på den här punkten och skapade en hel del funderingar
            om vad i hela friden han menade.
          </note>
          <note n="e3110d39">
            Anf. 188 MARGARETA E
          </note>
          <note n="905fd413">
            NORDENVALL (m)
          </note>
          <note n="794d5627">
            Fru talman! Det gläder mig att höra att det skall bli en självständig
            högskola och att det inte blir en filial. Jag hoppas att ambitionsnivån
            också kommer att höjas. Det kommer vi att behöva.
          </note>
          <note n="5e99a9b4">
            Som medicinare själv måste jag säga att jag högaktar den medicinska
            forskning som bedrivs på
          </note>
          <note n="f9560d87">
            Novum. Det var på intet sätt det jag ville diskutera, eller att
            jag ville påtala att den är dålig. Det jag tycker att man skall
            göra på Novum är att man koncentrerar sig till medicinsk forskning
            och utbildning av allehanda slag så att vi har ett medicinskt
            centrum som växer.
          </note>
          <note n="696dbe1a">
            För att få ett nytt alternativ i Stockholm, ett nytt universitet
            med en annan inriktning, vill vi moderater ha ett Östersjöuniversitet.
            Vi vill gärna se att det är centralt lokaliserat. Vi tycker att
            det är en poäng att ha ett attraktivt läge. Det skulle vara väldigt
            roligt att får en tvärvetenskapligt universitet som har en internationellt
            inriktad och framåtriktad forskning.
          </note>
          <note n="c65d50ec">
            Vi är alltså icke ute efter att på något vis påtala att den medicinska
            forskningen som bedrivs på Novum inte är bra. Jag anser att den
            i högsta grad är av mycket god klass.
          </note>
          <note n="2fe77eb9">
            Anf. 189 EVA JOHANSSON (s)
          </note>
          <note n="ca8cd9b1">
            Fru talman! Margareta E Nordenvall hade kunnat bli glad litet
            tidigare om hon hade läst propositionen.
          </note>
          <note n="27bb1f10">
            Där framgår med all önskvärd tydlighet att det inte är fråga
            om någon filial, utan att det handlar om en egen fristående högskola.
          </note>
          <note n="8a694a31">
            Om det nu går att bedriva medicinsk forskning av god kvalitet
            i Huddinge skulle jag bra gärna vilja ha reda på om det är någon
            annan forskning, och i så fall vilken, som Margareta E Nordenvall
            inte tror skulle gå att bedriva där. Vilken forskning är det i
            så fall?
          </note>
          <note n="7a8793cb">
            Överläggningen var härmed avslutad.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="be584190">
            8 § Frågor om offentlig upphandling
          </note>
          <note n="4151a064">
            Föredrogs
          </note>
          <note n="7f939c0d">
            Finansutskottets betänkande 1994/95:FiU22
          </note>
          <note n="72ad3bd0">
            Frågor om offentlig upphandling (prop. 1994/95:153)
          </note>
          <note n="a386f99a">
            Anf. 190 TOM HEYMAN (m)
          </note>
          <note n="847d0d9c">
            Herr talman! Offentlig upphandling svarar för en mycket stor
            del av den svenska ekonomin. En effektiv upphandling med en sund
            konkurrens är därför en viktig ekonomisk fråga, både för stat
            och kommun.
          </note>
          <note n="39635c4a">
            Sverige har en dålig tradition på detta område.
          </note>
          <note n="3a17dd19">
            Statliga, kommunala, privata och kooperativa monopol eller oligopol
            har haft ett dominerande inflytande.
          </note>
          <note n="00600f0c">
            I stat och kommun var kravet på verksamhet i egen regi länge
            dominerade.
          </note>
          <note n="2a0be0e3">
            Dess bättre har utvecklingen gått i rätt riktning.
          </note>
          <note n="e3465485">
            Stora delar av verksamheten sker nu på entreprenad.
          </note>
          <note n="3c2c48c7">
            Besparingarna har ofta blivit betydande - 20-25 %
          </note>
          <note n="9ae5a478">
            har inte varit ovanligt - samtidigt som verksamheten ofta har
            blivit bättre.
          </note>
          <note n="c074dd96">
            Men reglerna för upphandling måste vara klara och entydiga om
            systemet skall fungera väl. Det är därför olyckligt att det görs
            undantag för s.k. anknutet företag som därmed slipper anbudsförfarandet.
            Tvärtom borde kraven skärpas så att upphandling alltid blir obligatorisk.
            Reglerna bör vara så utformande att det inte går att begränsa
            kretsen av anbudsgivare till någon enstaka leverantör genom anbudshandlingarnas
            krav.
          </note>
          <note n="4aa4fe31">
            Det är också viktigt att upphandlingen kan prövas så att inget
            tvivel behöver råda om att den har gått rätt till. I dag kan endast
            den som känner sig drabbad av felaktig behandling begära överprövning.
            En mindre anbudsgivare kan ofta vara beroende av kommunens upphandlare
            i andra sammanhang och därför inte vilja riskera den relationen
            genom en överprövning av anbudet. Upphandlingen borde därför kunna
            prövas även efter anmälan av annan part än anbudsgivaren.
          </note>
          <note n="1bcf1e74">
            Fru talman! Vi har fört fram dessa synpunkter i reservationerna
            1, 2 och 3 i betänkandet. Men för tids vinnande yrkar jag här
            endast bifall till reservation nr
          </note>
          <note n="b998e975">
            2.
          </note>
          <note n="4228158a">
            Anf. 191 ROY OTTOSSON (mp)
          </note>
          <note n="060f2643">
            Fru talman! När det gäller upphandlingen är det viktigt att även
            kvalitetsaspekten får väga tungt. Vi i
          </note>
          <note n="fb6402f0">
            Miljöpartiet har krävt att offentlig upphandling sker på ett
            mer miljöanpassat sätt, och jag noterar att även
          </note>
          <note n="a434487d">
            Centerpartiet har krävt detta.
          </note>
          <note n="22c3728d">
            Det är inte så att det inte går att göra det med dagens bestämmelser
            i lagen om offentlig upphandling,
          </note>
          <note n="00fc59f9">
            LOU, men det saknas enhetliga riktlinjer. Man tillämpar detta
            mycket olika ute i landstingen och kommunerna. Det finns ett behov
            av mer enhetliga riktlinjer.
          </note>
          <note n="02acec44">
            På det sättet skulle man kunna få ett betydligt bättre tryck
            på den miljörelaterade marknaden och därigenom gynna miljöanpassade
            produkter mer systematisk. Det skulle vara positivt för näringslivet
            eftersom den miljörelaterade sektorn har en snabb tillväxt internationellt
            sett. Där sker också en mycket snabb utveckling ur teknisk synpunkt,
            och även ur andra synpunkter.
          </note>
          <note n="d8e7170c">
            Vi har krävt att regeringen skall utarbeta ett förslag till miljökriterier
            för de vanligaste produkterna i offentlig verksamhet, t.ex. sjukvårdsutrustning
            och fordon för kollektivtrafik och tjänsteutövande. Dessa anvisningar
            bör införas i en bilaga till lagen om offentlig upphandling.
          </note>
          <note n="f64e4709">
            Fru talman! Med det yrkar jag bifall till reservation 5.
          </note>
          <note n="3f208ca8">
            Anf. 192 SONIA KARLSSON (s)
          </note>
          <note n="354a0c4f">
            Fru talman! Det här ärendet från finansutskottet gäller vissa
            ändringar i lagen om offentlig upphandling. Det har ett samband
            med att Sverige blivit medlem i EU.
          </note>
          <note n="2413bffd">
            Utskottet tillstyrker förslagen i propositionen. I
          </note>
          <note n="b784ba3e">
            betänkandet behandlas tre motioner som väckts med anledning av
            propositionen och tio motioner om offentlig upphandling som väckts
            under allmänna motionstiden. Alla motioner avstyrks. Till betänkandet
            har fogats fem reservationer.
          </note>
          <note n="b861b6fb">
            När det gäller tjänsteupphandling finns det inom
          </note>
          <note n="086701ee">
            EU ett direktivbundet undantag som vi nu föreslår skall införlivas
            med den svenska lagen. Vi har hört att
          </note>
          <note n="2704a6cc">
            Tom Heyman inte vill införa något undantag i fråga om tjänsteupphandling
            från ett anknutet företag. Han tycker det skulle innebära att
            produktion i ett eget bolags regi inte utsätts för konkurrens
            och att detta i praktiken är en lindring av direktivens krav på
            en i övrigt konkurrensutsatt upphandling.
          </note>
          <note n="ee2b453a">
            Men den här lindringen är en följd av vad direktiven kräver.
            Den förra regeringens förslag innebar en avvikelse från direktiven.
            Vi socialdemokrater reserverade oss mot det riksdagsbeslutet.
            Vi tyckte inte att det fanns någon anledning för Sverige att utsätta
            ett eget bolags regi för konkurrens i en situation där motsvarande
            koncernbildningar i andra länder höll sina koncerner stängda för
            svenska leverantörer. Regeringen föreslår nu ett visst undantag
            avseende just detta.
          </note>
          <note n="44b297d2">
            Vi i utskottet är av samma uppfattning som regeringen. Vi anser
            inte att det finns några skäl till varför vi i detta fall skall
            frångå det internationella regelverket och varför vi skall ha
            en strängare ordning i Sverige än vad som gäller inom EU i övrigt.
            Varför skall vi öppna oss mer än andra länder?
          </note>
          <note n="8bc9f01e">
            Tom Heyman hävdar att en obligatorisk upphandlingslag för kommunerna
            skulle tvinga fram ett ökat konkurrenstryck. Det skulle ge en
            ökad möjlighet för privata initiativ på marknader som nu är stängda,
            enligt Tom Heyman. Han önskar därför att upphandlingslagen skall
            skärpas med regler om obligatorisk konkurrensutsättning av främst
            kommunal egenregi.
          </note>
          <note n="5f98e2ec">
            Visst är det riktigt att lagen om offentlig upphandling inte
            hanterar frågan om konkurrensutsättning av offentlig egenregi.
            En gång i tiden var ett sådant förslag på gång, men det fick så
            mycket remisskritik och annan kritik att den dåvarande regeringen
            beslöt att i stället föreslå en lag om ingripande mot otillbörligt
            beteende vid offentlig upphandling. Vi socialdemokrater var då
            starkt kritiska till förslaget och reserverade oss.
          </note>
          <note n="421fd848">
            Jag kan inte kommentera det Tom Heyman har sagt och den reservation
            som finns på annat sätt än att upphandlingslagen inte tar hand
            om just den här reservationen. Den har inte heller varit avsedd
            för det.
          </note>
          <note n="f7c25167">
            Från utskottets sida vill vi påpeka att det vidtas en rad åtgärder
            på olika plan för att utveckla den offentliga upphandlingen. Kommun-
            och landstingsförbunden stöder aktivt kommunerna och landstingen
            i strävan att i större utsträckning konkurrensutsätta verksamheten.
            Vidare har flera av dessa organ antagit handlingsprogram och utbildningsplaner
            för upphandlingsområdet.
          </note>
          <note n="32786936">
            Sedan hävdar Tom Heyman att leverantörer inte vill utnyttja överprövningsrätten
            på grund av risken att upplevas som besvärliga och att de därigenom
            skulle få svårigheter att få andra kontrakt. Han yrkar att kretsen
            talesberättigade skall vidgas.
          </note>
          <note n="b63bb69c">
            Min fråga är då om det inte är en branschmyt att leverantörer
            skulle vara så rädda för den offentliga sektorn att de inte vågar
            göra sin röst hörd. Lagen har varit i kraft sedan den 1 januari
            1994. Sedan dess finns ca 60 överprövningsärenden anhängiggjorda
            vid landets förvaltningsdomstolar. Jag tycker att detta antal
            är bevis nog på att leverantörerna inte är så rädda som deras
            intresseföreträdare påstår.
          </note>
          <note n="6c864a95">
            Från utskottet vill vi understryka att inget hindrar intresseorganisationer
            eller andra sammanslutningar att biträda enskilda leverantörer
            vid en överprövning enligt lagen om offentlig upphandling.
          </note>
          <note n="3b27bde6">
            Kretsen av talesberättigade omfattar alla leverantörer. Alltså
            även de som inte har lämnat något anbud i det enskilda fallet.
            Enligt min mening är det en mycket stor krets talesberättigade.
          </note>
          <note n="6464fe92">
            Jag tycker inte att kravet att intresseföreträdare skall kunna
            föra talan är så klokt. Lagen om offentlig upphandling bygger
            på att den enskilde tar sin rätt till vara. Man måste visa att
            man har lidit skada. Vidare är det en finess i lagen att den anvisar
            förvaltningsdomstolsvägen. Eftersom en förvaltningsprocess är
            kostnadsfri för klaganden, även om han förlorar, löper han ingen
            ekonomisk risk genom att begära en överprövning.
          </note>
          <note n="c1a99bf0">
            Så till frågan om miljöhänsyn vid upphandling.
          </note>
          <note n="84989174">
            Utskottet framhöll senast i sitt yttrande till EES-
          </note>
          <note n="624d4ac3">
            utskottet att det är fullt möjligt att ta miljöhänsyn vid upphandling.
            Men det är den upphandlande enheten som måste ange i annonser
            eller i förfrågningsunderlaget att man tar hänsyn till miljöpåverkan.
            Man skall också ange vilka olika slag av påverkan som man tillmäter
            betydelse.
          </note>
          <note n="bdc89cd8">
            I reservation 4 har man krävt att lagen om offentlig upphandling
            skall förtydligas så, att det av lagtexten skall framgå att man
            tydligare skall ta hänsyn till miljöeffekter. Detta finns alltså
            redan med i lagen. I 1
          </note>
          <note n="b3d78866">
            kap. 22 § stadgas att miljöpåverkan är en faktor som får tas
            med vid anbudsprövningen. Det finns alltså inte något hinder för
            att i dag göra så.
          </note>
          <note n="df7c4e84">
            Roy Ottosson föreslår att man skall utarbeta anvisningar för
            en miljöeffektiv upphandling och lägga med som en bilaga till
            lagen. Enligt utskottets mening vore det onödigt betungande att
            lagfästa detta. Det skulle dessutom inte bli särskilt aktuellt,
            om man bestämde sig för att lägga med vissa kriterier i en bilaga.
            Det fungerar för närvarande på ett betydligt bättre sätt, eftersom
            både regering och riksdag har valt att ge uppdrag åt myndigheter
            med särskild kompetens inom miljöområdet att samarbeta för att
            stimulera miljöanpassad produktutveckling.
          </note>
          <note n="b197cc16">
            Sedan i höstas driver Naturvårdsverket i samarbete med Nämnden
            för offentlig upphandling och Kemikalieinspektionen ett projekt
            för att sammanställa råd om hur miljöhänsyn kan inkluderas vid
            offentlig upphandling. I detta arbete ingår informationsinsamling
            från NUTEK, Kommunförbundet och Landstingsförbundet och även jämförelser
            med andra länder. Förstudien kommer att avrapporteras i sommar.
          </note>
          <note n="b5f21c8d">
            Det som Roy Ottosson efterfrågar håller alltså på att genomföras
            utan att ytterligare lagstiftning är nödvändig.
          </note>
          <note n="beb94f7f">
            Med detta, fru talman, ber jag att få yrka bifall till utskottets
            förslag i alla dess delar samt avslag på reservationerna.
          </note>
          <note n="b533b1fd">
            Anf. 193 TOM HEYMAN (m) replik
          </note>
          <note n="046fec0f">
            Fru talman! Anledningen till att vi har krävt en konkurrensutsättning
            av all offentlig upphandling är naturligtvis att det har skett
            och sker så mycket av konstigheter i den offentliga upphandlingen
            att det skulle behövas ett annat regelsystem.
          </note>
          <note n="00cb34aa">
            När Vägverket i Norrbotten gick ut med åtta olika upphandlingar
            hamnade samtliga åtta i den egna produktionsdivisionen. Man kan
            ju glädja sig över att de är så effektiva, men jag tror knappast
            att det är så.
          </note>
          <note n="674c10fc">
            Man har naturligtvis skrivit anbudshandlingarna på ett sådant
            sätt att de enskilda åkarna i länet inte hade en chans att komma
            in på dessa upphandlingar.
          </note>
          <note n="9f3cf1ad">
            En liten ensamåkare, som kanske till mycket stor del är beroende
            av att ha ett Vägverksprojekt för sin plogning eller något annat,
            drar sig naturligtvis väldigt länge innan han tar upp en kamp
            med Vägverket och begär en överprövning. Han kan ju då riskera
            att förlora i anbudsgivningen nästa gång snön börjar falla på
            vägarna.
          </note>
          <note n="d6c09b38">
            Det krävs självfallet att detta sköts korrekt och att vi har
            ett fungerande regelsystem för den offentliga upphandlingen. Vi
            har i våra reservationer velat peka både på att det skall finnas
            krav på anbud och på att det skall finnas bättre möjligheter för
            den enskilde att klaga. Man skall inte vara helt utlämnad åt en
            mycket stor myndighet, vare sig det gäller statlig eller kommunal
            förvaltning.
          </note>
          <note n="477fb5d2">
            Anf. 194 SONIA KARLSSON (s) replik
          </note>
          <note n="baa02403">
            Fru talman! Jag vill säga till Tom Heyman precis vad jag sade
            i mitt första anförande. Det finns mycket goda möjligheter för
            den som anser sig inte ha bemötts på rätt sätt att få ett ärende
            bedömt. Som jag också sade är ingen kostnad för den enskilde förenad
            med en prövning.
          </note>
          <note n="4c8685d5">
            Det har när man sett på dessa upphandlingar faktiskt visat sig
            att att kommunala eller andra offentliga verksamheter har stått
            sig väl i konkurrensen. Det är dock inget som säger, som Tom Heyman
            ville antyda, att det inte alls skulle vara möjligt för den enskilde
            att få ett anbud antaget.
          </note>
          <note n="5eb8238a">
            Anf. 195 ROY OTTOSSON (mp) replik
          </note>
          <note n="97b10544">
            Fru talman! Jag noterade i mitt anförande att det är fullt möjligt
            att på grundval av lagen om offentlig upphandling ställa miljökrav.
            Vad jag är ute efter är mer samordnade kriterier för hela landet.
            Det har blivit mycket olika tillämpning i utnyttjandet av denna
            möjlighet. Vi menar att det behövs ett slags riktningsgivare på
            central nivå. En sådan kan utformas som en bilaga, som löpande
            kan revideras när behov uppkommer.
          </note>
          <note n="c71ef77c">
            Vi har inte förutsatt att bilagan skall vara mycket detaljerad.
            Man skulle ganska enkelt kunna få till stånd en någorlunda bra
            kriterielista.
          </note>
          <note n="14d9c1c6">
            Vi känner till att det pågår projekt inom bl.a. Naturvårdsverket
            om dessa frågor. Det finns en betydande kunskap i detta sammanhang,
            också inom miljörörelsen. Det är skälet till att vi har väckt
            vår motion och framhärdar med en reservation. Vi finner att det
            i dag är fullt rimligt att ställa detta krav.
          </note>
          <note n="ca13ed5d">
            Poängen är att man genom att ha kriterier som gäller för hela
            landet får en helt annan slagkraft i strävandena att skapa efterfrågan
            på miljöområdet.
          </note>
          <note n="b1c99d83">
            Därigenom kan man också gynna näringslivet, som då kan skapa
            fler arbetstillfällen och bidra till att hjälpa upp ekonomin i
            stort. Det finns alltså många poänger i detta förslag.
          </note>
          <note n="d4c989a8">
            Jag noterar också att Sonia Karlsson uppehöll sig mycket vid
            EU. Det är intressant om vi kunde vara pådrivande i det sammanhanget.
            Om vi kan få med
          </note>
          <note n="b4fc0af9">
            EU i dessa avseenden, skulle det få en mycket stor betydelse.
          </note>
          <note n="93e008ce">
            Anf. 196 SONIA KARLSSON (s) replik
          </note>
          <note n="57178df3">
            Fru talman! Jag vill upprepa det som jag sade till
          </note>
          <note n="6af435f4">
            Roy Ottosson, nämligen att det som Roy Ottosson och
          </note>
          <note n="13c9ac8d">
            Miljöpartiet eftersträvar både i sin motion och i sin reservation
            redan är på gång. Man arbetar intensivt med dessa frågor. Det
            är meningen att det projekt och den informationsinsamling som
            jag nämnde skall så småningom spridas ut i hela landet och ut
            till de upphandlande enheterna.
          </note>
          <note n="85c0e390">
            Som jag sade tidigare skall den upphandlande enheten mycket noga
            se till att de delar som skall vara inkluderade finns med när
            man infordrar anbud. Jag vidhåller att detta är en effektivare
            metod än att gå fram med lagstiftning. Arbetet pågår redan, Roy
            Ottosson.
          </note>
          <note n="e4f1f69f">
            Anf. 197 ROY OTTOSSON (mp) replik
          </note>
          <note n="9264f664">
            Fru talman! Jag noterar att Sonia Karlsson håller med mig i sak
            men vill ha en annan metod. Jag menar att det är bra om man genom
            en bilaga till lagen lägger in detta på högsta nivå, eller kanske
            näst högsta nivå. Sonia Karlsson föredrar en styrning via rapportering
            från Naturvårdsverket.
          </note>
          <note n="f3ca1fe4">
            Det är klart att vi kan diskutera detta. Vi lär inte komma så
            mycket längre i dag. Detta är något som vi får följa upp. Vi kommer
            från vår sida naturligtvis att fortsätta att bevaka frågan.
          </note>
          <note n="2a349fd0">
            Anf. 198 SONIA KARLSSON (s) replik
          </note>
          <note n="985e0de7">
            Fru talman! Vad jag vill understryka är att det arbete som Roy
            Ottosson ber om i motionen och i reservationen redan pågår med
            full kraft. Det betyder att man har kommit längre än vad Roy Ottosson
            har framfört i sitt önskemål.
          </note>
          <note n="7a8793cb">
            Överläggningen var härmed avslutad.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="1cc468c0">
            9 § Investeringar i arrendejordbruket m.m.
          </note>
          <note n="4151a064">
            Föredrogs
          </note>
          <note n="cb89089d">
            Lagutskottets betänkande 1994/95:LU26
          </note>
          <note n="73d418e6">
            Investeringar i arrendejordbruket m.m. (prop.
          </note>
          <note n="96559159">
            1994/95:155)
          </note>
          <note n="e968c38f">
            Anf. 199 ROLF DAHLBERG (m)
          </note>
          <note n="0359eaf9">
            Fru talman! Kammaren skall nu återigen diskutera lagstiftningen
            beträffande arrende på jordbruksmark.
          </note>
          <note n="c7e90568">
            Det är ett praktiskt taget varje år återkommande diskussionsämne
            i kammaren. Det kommer ofta både propositioner och motioner som
            berör detta ämne.
          </note>
          <note n="36156000">
            Vi har i dag att behandla en proposition och ett antal motioner
            som dels är avgivna med anledning av propositionen, dels är väckta
            under den allmänna motionstiden.
          </note>
          <note n="79a946b3">
            Regeringen föreslår i sin proposition att man skall införa ett
            generellt skydd för jordbruksarrendatorernas investeringar på
            arrendestället. Det är naturligtvis en mycket viktig fråga för
            arrendatorerna. Som jag ser det, är det i stort ett mycket bra
            förslag som regeringen har lagt fram i det här stycket. Det garanterar
            att en arrendator som lägger ned stora summor pengar i en investering
            också har möjlighet att få tillbaka pengarna i ett senare skede.
            De är alltså inte förlorade i den gjorda investeringen.
          </note>
          <note n="8f71f05b">
            Rent tekniskt föreslår regeringen att det skall gå till på det
            sättet att arrendatorn i det fall där parterna, dvs. jordägaren
            och arrendatorn, inte kommer överens skall kunna vända sig till
            arrendenämnden och begära att den prövar den tänkta investeringen.
            Arrendenämnden har då att undersöka om investeringen är rimlig
            och riktig, om den kan bli lönsam åtminstone på sikt och om den
            är viktig för utvecklingen av jordbruksföretaget i fråga. Samtidigt
            har arrendenämnden naturligtvis att ta hänsyn till de synpunkter
            som jordägaren eventuellt har. Detta skall sedan sammanvägas i
            ett beslut.
          </note>
          <note n="65be20c5">
            Om arrendenämnden då fattar beslut om att investeringen får göras
            kan arrendatorn alltså göra denna.
          </note>
          <note n="11f2e015">
            Sedan är det reglerat hur han kan förfara. Han kan vända sig
            till jordägaren och be honom att få möjlighet att lösa in investeringen.
            Om jordägaren gör det har han rätt att justera arrendeavgiften
            med hänsyn till den investering som är gjord. Om han inte vill
            inlösa den kan arrendatorn föra över den till en annan arrendator
            och på det sättet få sin investering tryggad.
          </note>
          <note n="a4f36a62">
            I stort är vi mycket till freds med det här förslaget.
          </note>
          <note n="660884bc">
            Det är på två punkter som vi från moderaternas sida har en annan
            uppfattning. Den första punkten gäller de fall där man vill totalt
            ändra driftsinriktningen på arrendestället. Säg att man har haft
            spannmålsproduktion och att man gör en investering för t.ex. grisuppfödning.
            Vi tycker att det är en så pass kraftig förändring av de förhållanden
            som rådde när avtalet ingicks att jordägaren måste ha möjlighet
            att säga nej om han har skäl för det. Vi vill alltså peka på att
            stora förändringar av driftsinriktningen bör vara undantagna.
          </note>
          <note n="32879cb3">
            Detta tas upp i propositionen, och man bemöter det genom att
            säga att arrendenämnden speciellt i sådana fall har möjlighet
            att särskilt pröva om det är rimligt att man gör investeringen
            för en totalt ny inriktning. Vi tycker från vår sida att just
            i de fallen, som inte är så vanliga men som kan förekomma, bör
            jordägaren ha möjlighet att säga nej om han har starka skäl för
            det.
          </note>
          <note n="380d9365">
            Den andra punkten gäller de s.k. sidoarrendena.
          </note>
          <note n="996befab">
            Det är alltså arrenden där det inte ingår någon byggnad eller
            gård, utan där det ofta är mindre enheter som arrenderas vid sidan
            av, för att få ett bärkraftigt jordbruk. Det kan vara en annan
            arrendator som arrenderar, men det kan också vara en vanlig självägande
            bonde som arrenderar mark vid sidan av den mark som han tidigare
            har haft och odlat.
          </note>
          <note n="2b19069a">
            På den typen av mark, som ofta är ganska små områden, tycker
            vi inte att lagen om rätt att göra investeringar bör gälla. Vi
            tror att det är klokt både för arrendatorn och för jordägaren
            att man inte tillåter detta, om man inte kommer överens om att
            det passar bra att genomföra en investering just på den typen
            av mark.
          </note>
          <note n="0583d8dc">
            De här två punkterna har vi tagit upp i reservation
          </note>
          <note n="b6a87233">
            1, som jag yrkar bifall till.
          </note>
          <note n="afc68ac5">
            I det här betänkandet tas också upp den gamla trätofrågan om
            inlösen av historiska arrenden. Vi har genom alla år intagit en
            mycket fast och klar hållning, nämligen att det icke är förenligt
            med svensk lag att tillåta att en person skall gå miste om den
            äganderätt han har genom att man bara rakt upp och ned bestämmer
            att ett friköp skall få ske. Vi har haft den principiella inställningen
            under alla de år som den här frågan har diskuterats.
          </note>
          <note n="d238d33d">
            Dess värre har en del av kammarens ledamöter genom åren givit
            intryck av och arbetat för - säkert med en mycket god vilja -
            att man skulle gå arrendatorerna till mötes. Samtidigt har man
            givit dem en falsk förhoppning om att detta skulle vara möjligt.
          </note>
          <note n="348c053a">
            Många av dessa arrendatorer av historiska arrenden är naturligtvis
            oerhört besvikna i dag, inte minst på Socialdemokraterna. Även
            vissa ledamöter i Centerpartiet liksom Vänsterpartiet har intagit
            denna ståndpunkt.
          </note>
          <note n="9f21a89b">
            Här kan man säga att denna fråga nu är klarlagd.
          </note>
          <note n="99ecac5f">
            Regeringen säger i propositionen att det icke är möjligt att
            tillåta friköp av arrenden. Det strider mot Europakonventionen,
            som gäller i Sverige, och det strider mot den rättspraxis vi har
            i Sverige. Det strider numera också mot den svenska grundlagen.
          </note>
          <note n="60d85c3c">
            Med det kan man säga att det som nu är bra är att detta måste
            vara sista gången som den här frågan behöver debatteras här i
            kammaren. De som är berörda får nu ett klart och entydigt svar:
            Man kan inte ta egendom från enskilda personer och föra över till
            andra. Det enda som en privatperson kan råka ut för i sådana sammanhang
            är att det allmänna har ett mycket starkt intresse av att komma
            åt en viss jordeller markbit, och då finns ju expropriationsförfarandet
            att ta till. Men även det är mycket hårt reglerat, och då gäller
            det att tillgodose det allmännas, hela samhällets, intresse och
            inte en enskild persons intresse.
          </note>
          <note n="fec25467">
            Fru talman! Med detta vill jag yrka bifall till utskottets hemställan
            utom i det moment där jag har yrkat bifall till reservation 1.
          </note>
          <note n="44b25b4b">
            Anf. 200 TANJA LINDERBORG (v)
          </note>
          <note n="89f9ea23">
            Fru talman! Det här hade kunnat bli en historisk dag - den dag
            då Sveriges riksdag beslutade att avskaffa de sista kvarlevorna
            av feodalismen. Nu blir det inte så, om jag har förstått saken
            rätt.
          </note>
          <note n="1ee76a64">
            På sätt och vis kanske man kan säga att det blir en historisk
            dag trots allt. Socialdemokraterna får nu hjälp av de borgerliga
            partierna med att köra över ett redan fattat beslut i Sveriges
            riksdag från november
          </note>
          <note n="bb7872c6">
            1989 om att den dåvarande regeringen skulle återkomma till riksdagen
            med lagförslag om bl.a. friköp av historiska arrenden.
          </note>
          <note n="feaadca8">
            Att den borgerliga regeringen förhalade beslutet är inte någonting
            att vara förvånad över. Men att Socialdemokraterna nu backar från
            tidigare löften är inte bara häpnadsväckande, utan också en stor
            tragedi för de arrendatorer av historiska arrenden som under årtionden
            har väntat på att denna fråga äntligen skulle få sitt slut, när
            Socialdemokraterna nu har återtagit regeringsmakten.
          </note>
          <note n="6b4e9dec">
            Fru talman! Frågor som rör jordfördelning har i alla tider väckt
            mycket starka känslor och även givit upphov till konflikter. Under
            historiens gång har de orsakat såväl uppror som inbördeskrig.
            Jorden föder oss, men själva ägandet, dvs. besittningen av jorden
            är ett uttryck för makt. Att tvingas bruka jord som andra äger
            är däremot ofta ett uttryck för underkastelse.
          </note>
          <note n="7f8ecef7">
            Jag tror att majoriteten av riksdagens ledamöter inte tycker
            något annat än att Indiens bönder, Perus indianer eller de tidigare
            sovjetiska kolchosarbetarna skulle ha rätt att äga den jord som
            de brukar. Vi är många som anser att en rättvis fördelning av
            jorden är både nödvändig och avgörande för att det skall vara
            möjligt för människor i underutvecklade länder att försörja sig
            och för att deras levnadsvillkor skall bli värdiga.
          </note>
          <note n="046f99e2">
            Man kan fråga sig vad detta har att göra med dagens ämne. Jag
            tar upp det här för att belysa de orättvisor som jag tycker finns
            också i den här propositionen.
          </note>
          <note n="3f7ad711">
            Det ärende som vi nu har att ta ställning till innebär naturligtvis
            ett steg i rätt riktning, och Vänsterpartiet välkomnar - det vill
            jag verkligen understryka
          </note>
          <note n="a3365501">
            - att det nu införs generella regler till skydd för jordbruksarrendatorers
            investeringar på arrendestället. Det är utmärkt.
          </note>
          <note n="eafc9dd7">
            Däremot har vi svårt att förstå logiken i regeringens resonemang
            om varför man inte lägger fram ett lagförslag om friköp av historiska
            arrenden. Regeringen hänvisar till det förbättrade investeringsskydd
            som föreslås i propositionen och säger även att tidigare beslutade
            förstärkningar av arrendatorers ställning inte skulle motivera
            en friköpsrätt.
          </note>
          <note n="5ec1a6d3">
            Det är enligt min mening som att jämföra äpplen med päron. Investeringsskyddet
            gäller ju framtida förhållanden och är tillämpligt på alla arrendeställen,
            medan friköpsrätten gäller s.k. historiska arrenden.
          </note>
          <note n="5610b3c9">
            Det handlar alltså om ca 6 % av det totala antalet arrenderade
            företag, och det gäller bara dem som besitter väldigt stora egendomar,
            exempelvis fideikommisser, kyrkan och Domänverket. Det ägarsystem
            som nu råder är att betrakta uteslutande som ett passivt ägande.
            Därför har jag svårt att se att det skulle vara ett så stort ingrepp
            i äganderätten om en friköpsrätt infördes. Ingen från ägarsidan
            har ju någonsin bott på eller brukat de här gårdarna! Däremot
            har de som under generationer brukat och skött arrendeställena
            bidragit till en ständig värdestegring av jordägarnas egendom.
          </note>
          <note n="c8e28b73">
            Fru talman! Så här skriver regeringen i den proposition som ligger
            till grund för det beslut som vi skall fatta i morgon: "Det måste
            dock framhållas att jordbruksarrendatorer - liksom andra näringsidkare
            -
          </note>
          <note n="789ba212">
            själva valt en sysselsättning som ofrånkomligen medför ett personligt
            engagemang och ett ekonomiskt risktagande."
          </note>
          <note n="33538250">
            Även om regeringen delvis har rätt i sak tycker jag att det är
            cyniskt och kanske också litet mästrande att påtala detta i en
            proposition. Vi måste komma ihåg att för flertalet verksamma inom
            lantbruket handlar det om en livsstil, men det handlar också om
            ett ansvar för att jorden verkligen används för det ändamål som
            den alltid har varit avsedd för, nämligen att producera föda.
            Jag vågar påstå att fanns inte de hårt arbetande och engagerade
            arrendatorerna av historiska arrenden skulle Sveriges landskapsbild
            se helt annorlunda ut än den gör i dag.
          </note>
          <note n="7d06d024">
            På regeringens uppdrag presenterade 1990 års arrendekommitté
            i sitt delbetänkande ett förslag till lag om historiska arrenden.
            För att spara kammarens tid skall jag inte upprepa kommitténs
            definition av historiska arrenden - den finns att läsa på sidan
            11 i lagutskottets betänkande.
          </note>
          <note n="aaceb17d">
            Regeringens argument mot detta är att ett sådant system kan komma
            att leda till orättvisa resultat. Ja, det är så. När det gäller
            gränsdragningar i lagstiftningsärenden är det nästan alltid någon
            eller några som kommer i kläm. Det är dess värre oundvikligt.
          </note>
          <note n="255eb445">
            Men det kan ju aldrig få vara ett skäl till att inte lagstifta
            i angelägna ärenden.
          </note>
          <note n="000f0a1f">
            Fru talman! I direktiven till 1990 års arrendekommitté underströks
            bl.a. att den kommande lagens utformning skulle vara enkel, tillfredsställande
            från rättssäkerhetssynpunkt och förenlig med Sveriges förpliktelser
            mot den europeiska konventionen om de mänskliga rättigheterna.
          </note>
          <note n="2f3dea4b">
            Kommittén, som bl.a. har bestått av fyra jurister och fem sakkunniga,
            har bedömt att en lag om friköpsrätt står i överensstämmelse med
            Sveriges internationella åtaganden. Kommittén refererar till fallet
          </note>
          <note n="4261bcd9">
            James m.fl. i Storbritannien.
          </note>
          <note n="0848ccb2">
            År 1967 införde Storbritannien en lag som gav vissa arrendatorer
            rätt att lösa in arrenderade fastigheter. I förarbetena till lagen
            åberopades att arrendatorerna ansågs ha en moralisk äganderätt
            och att lagen skulle utjämna avsevärda orättvisor mot arrendatorn.
          </note>
          <note n="e0eb1890">
            Några markägare i London framförde klagomål till Europadomstolen,
            som gjorde följande tolkning:
          </note>
          <note n="e4e1db9d">
            Ett egendomsberövande som görs för att fullfölja en legitim social,
            ekonomisk eller annan politik kan vara i det allmännas intresse
            även om samhället i stort inte har någon direkt nytta av den egendom
            som tas i anspråk.
          </note>
          <note n="026c70ad">
            Domstolen konstaterade vidare att de nationella organen är principiellt
            bättre skickade än domstolen att avgöra vad som skall anses vara
            i det allmännas intresse och att varje land måste ges betydande
            mått av frihet när det gäller lagstiftning med social och ekonomisk
            anknytning.
          </note>
          <note n="b8202b70">
            Vad som är av allmänt intresse är alltså en sak för oss politiker
            att värdera - det har Europadomstolen slagit fast. Enligt Vänsterpartiets
            uppfattning finns det mycket starka sociala och politiska skäl
            till att införa en lag om friköp av historiska arrenden. Jag vill
            verkligen vädja till er socialdemokrater att stå fast vid tidigare
            löften. Vi har ju tidigare varit på samma sida i den här frågan!
            Varför gör ni nu en helomvändning?
          </note>
          <note n="ee934d0e">
            Fru talman! Jag yrkar bifall till reservation 2 i betänkandet.
          </note>
          <note n="0165d99c">
            Anf. 201 ROLF DAHLBERG (m) replik
          </note>
          <note n="9a47c26b">
            Fru talman! Jag skall kanske inte bemöta Tanja
          </note>
          <note n="337c7853">
            Lindeborg på alla punkter, eftersom majoriteten i utskottet har
            en företrädare som står längre ned på talarlistan, men jag tycker
            ändå att det finns anledning att något beröra det lättvindiga
            sätt på vilket Tanja
          </note>
          <note n="30d827ca">
            Lindeborg pläderade för att vi skall bortse från grundläggande
            lagar i vårt land.
          </note>
          <note n="f9a5359e">
            Vi har att ta hänsyn till dels Europakonventionens äganderättsskydd,
            dels regeringsformen, där det står att ingen i vårt land skall
            tvingas avstå egendom till det allmänna och aldrig till någon
            annan enskild. Det enda undantaget är det som jag berörde i mitt
            anförande - att man på exekutiv väg kan ta över mark för att klara
            det allmännas angelägenheter. Men det är ju i extrema fall som
            det kan komma i fråga.
          </note>
          <note n="9f29aacf">
            Här struntar man från Vänsterpartiets sida alltså i alla grundläggande
            bestämmelser som tryggar äganderätten. Man säger bara att det
            är lämpligt att man låter en mycket liten grupp, som det är fråga
            om, få möjlighet till friköp, alltså att det är lämpligt att ta
            annans egendom och dela ut hipp som happ.
          </note>
          <note n="c80c3ab8">
            Man undrar: Vilka konsekvenser skulle det få i fortsättningen?
            Om man gör det till en grupp kommer naturligtvis nästa grupp.
            Jag tycker att Tanja Lindeborgs anförande var ganska skrämmande
            just på den punkten - i övrigt var det intressant att lyssna på
            henne.
          </note>
          <note n="29952695">
            Anf. 202 TANJA LINDERBORG (v) replik
          </note>
          <note n="59ab17d1">
            Fru talman! Jag tycker inte alls att jag är särskilt lättvindig,
            Rolf Dahlberg.
          </note>
          <note n="a1771faf">
            Jag måste protestera mot vad Rolf Dahlberg sade när han kallade
            det för att "ta annans egendom". Det har aldrig varit tal om att
            man skall ta - det handlar om att man skall köpa, friköpa.
          </note>
          <note n="a03bd95d">
            Rolf Dahlberg sade också att detta gäller en väldigt liten grupp.
            Desto bättre då! Då kan det ju inte vara någon större fara.
          </note>
          <note n="e90fe621">
            Jag vill också säga att experterna inte är överens om detta.
            Det finns alltså experter som anser att detta är fullt tillåtet,
            medan andra - som Rolf Dahlberg lutar sig mot - har motsatt uppfattning.
            Det här är en ideologisk fråga. Det är fullt tillåtet enligt de
            experter som jag stöder mig på. Vi kommer säkert inte längre i
            det här replikskiftet - vi har så olika ideologiska uppfattningar
            i den här frågan.
          </note>
          <note n="95d5fbfa">
            Anf. 203 ROLF DAHLBERG (m) replik
          </note>
          <note n="a42887fc">
            Fru talman! Det är inte tillåtet. Det är helt klart att det inte
            är det. Regeringen slår fast det i propositionen.
          </note>
          <note n="fc0b30c3">
            Så till det här med experterna. Man tillsatte en kommitté för
            att verkligen studera detta. Kommittén visade vilken väg man eventuellt
            skulle kunna gå. När man sedan skickade ut kommitténs förslag
            på remiss sade en oerhört stor majoritet av remissinstanserna
            att så här kan man bara inte göra i ett rättssamhälle. Trots det
            kräver Tanja Linderborg att vi skall köra ändå. Vi skall köra
            över både rättsreglerna och experterna, förutom dem som Tanja
            Linderborg nu lutar sig mot.
          </note>
          <note n="2eb5db9b">
            Jag tror att det var klokt av regeringen att nu äntligen fatta
            ett slutgiltigt beslut i den här frågan.
          </note>
          <note n="01e7d812">
            Anf. 204 TANJA LINDERBORG (v) replik
          </note>
          <note n="c8719f36">
            Fru talman! Rolf Dahlberg säger att jag har åberopat vissa experter.
            Det handlar om fyra jurister från
          </note>
          <note n="f9798c83">
            Arrendekommittén. Det var också fem sakkunniga.
          </note>
          <note n="69544aae">
            Jag fick inget svar av Rolf Dahlberg på frågan om han vidhåller
            att det handlar om att man tar. Jag vill läsa upp - jag ber om
            ursäkt för att jag tar kammarens tid i anspråk - vad regeringen
            skriver i det här avseendet: För att förslaget om friköpsrätt
            skall kunna läggas till grund för lagstiftning krävs enligt 2
            kap. 23
          </note>
          <note n="f9d938af">
            § Regeringsformen att förslaget är förenligt med Sveriges åtagande
            på grund av Europakonventionen. Det går naturligtvis inte att
            säkert förutse vilken ståndpunkt den europeiska domstolen för
            de mänskliga rättigheterna eller, efter inkorporeringen av Europakonventionen
            i svensk lag, svensk domstol skulle komma att inta vid en prövning.
          </note>
          <note n="ab974eb8">
            Detta visar på osäkerheten, eller hur? Vidare sägs:
          </note>
          <note n="1ea7ea46">
            Enligt regeringens uppfattning finns det emellertid en beaktansvärd
            risk att en sådan lagstiftning skulle befinnas vara i strid med
            äganderättsskyddet i Europakonventionen.
          </note>
          <note n="268a456a">
            Anf. 205 ROY OTTOSSON (mp)
          </note>
          <note n="2ac66c18">
            Fru talman! Miljöpartiet de gröna medverkade
          </note>
          <note n="a51db080">
            1989 till att beställa en lag om friköp av historiska arrenden.
            Vi är fortfarande av samma uppfattning, nämligen att den här möjligheten
            bör införas men i mycket begränsad omfattning. En arrendegård
            representerar en oerhörd investering under lång tid för den som
            arrenderar. En släkt har ofta bott där i flera generationer.
          </note>
          <note n="4f133acd">
            Det är fråga om en mycket speciell omständighet.
          </note>
          <note n="c241fa7c">
            Vi menar att i de fall man har bott på arrendet och brukat marken
            under minst 40 år när man begär att få friköpa skall det finnas
            en sådan möjlighet. Det är således mycket begränsat. Skälen är
            naturligtvis historiska. Arrendet har varat under lång tid. Vi
            bedömer inte att det här kan komma att betraktas som ett allvarligt
            ingrepp i äganderätten eller att det på annat sätt skulle strida
            mot Europakonventionen. Vår bedömning är att det här bör vara
            möjligt i dessa begränsade fall.
          </note>
          <note n="e9ac4187">
            Det är också det som står i reservation 3, som vi yrkar bifall
            till.
          </note>
          <note n="be24eab0">
            Anf. 206 ANITA PERSSON (s)
          </note>
          <note n="60947eda">
            Fru talman! De svenska arrendatorerna har ett starkt skydd i
            lagstiftningen. Denna har en klar inriktning på att ge socialt
            och ekonomiskt skydd för den svagare och mer utsatta parten i
            ett arrendeförhållande.
          </note>
          <note n="191d1b8c">
            Reglerna om jordbruksarrende är ett av de tidigaste exemplen
            på social skyddslagstiftning. Vid början av seklet hade jordbruksarrendatorerna
            en mycket svag ställning. De var i stor utsträckning utlämnade
            till jordägarens bestämmande.
          </note>
          <note n="c843242d">
            I olika etapper har dock reglerna förbättrats till arrendatorernas
            förmån. De har sedan länge besittningsskydd, dvs. rätt till tvångsförlängning
            av avtalet när avtalstiden har löpt ut. De har också förköpsrätt,
            alltså en rätt att köpa arrendestället framför andra spekulanter
            i en situation där jordägaren vill sälja egendomen.
          </note>
          <note n="9cdaae86">
            Reglerna ger sammantaget ett starkt skydd för jordbruksarrendatorerna.
          </note>
          <note n="6f1807c8">
            Fru talman! Trots detta står ändå arrendatorerna i flera avseenden
            fortfarande i en stark beroendeställning i förhållande till ägaren
            av marken.
          </note>
          <note n="cbc58f1f">
            Det gäller bl.a. arrendatorns möjlighet att få kompensation för
            investeringar han själv har utfört på arrendestället liksom hans
            möjlighet att överlåta arrenderätten utan jordägarens samtycke.
            Detta förhållande kan ha inneburit att nödvändiga investeringar
            inte kunnat äga rum.
          </note>
          <note n="d480a970">
            Dagens förhållanden är sådant att om de inte kan komma överens,
            så har arrendatorn visserligen rätt att ta med sig investeringen
            då han lämnar arrendestället.
          </note>
          <note n="5bf231ff">
            Men ofta är det inte ekonomiskt försvarbart att göra det. Det
            kan rent av vara så att det är omöjligt att skilja investeringen
            från arrendestället. I sådana fall innebär dagens regler att investeringen
            i praktiken tillfaller jordägaren gratis.
          </note>
          <note n="a2ab591e">
            Det här innebär inte bara en orättvisa i förhållandet mellan
            parterna. Det leder också till att arrendatorer allmänt sett får
            svårt att finansiera investeringar, och det leder i sin tur till
            att många önskvärda investeringar uteblir. Det här är en allvarlig
            nackdel för arrendejordbruket i vårt land. Vi skall ha klart för
            oss att så mycket som 43 % av åkerarealen i vårt land är arrenderad.
          </note>
          <note n="01b63e48">
            Sveriges medlemskap i EU innebär möjligheter men också en tuffare
            konkurrens inom jordbruket. Det är nödvändigt att erforderliga
            investeringar kan komma till stånd, för att svenska jordbrukare
            skall kunna hävda sig i den internationella konkurrensen.
          </note>
          <note n="7eef4507">
            Genom införandet av ett generellt skydd för investeringar i ett
            arrendejordbruk kan dessa arrendatorer också ges en bättre chans
            att hävda sig i konkurrensen med jordbruk som drivs på självägd
            mark.
          </note>
          <note n="2cf1ce4d">
            Nu föreslår regeringen i propositionen att ett förbättrat investeringsskydd
            införs, och majoriteten i utskottet ställer sig bakom detta förslag.
            Det bästa är självklart att frivilliga överenskommelser om nödvändiga
            investeringar träffas mellan arrendatorn och markägaren. Det är
            ju den princip lagstiftningen bygger på.
          </note>
          <note n="e4143d3d">
            Om man inte kan komma överens om huruvida en investering skall
            göras på arrendestället eller inte så kan arrendatorn ansöka om
            tillstånd hos Arrendenämnden om att få göra investeringen.
          </note>
          <note n="be78e239">
            Arrendenämnden skall ge ett sådant tillstånd om investeringen
            förefaller lönsam på lång sikt och intresset av att investeringen
            görs är starkare än jordägarens intresse av att den inte kommer
            till stånd. Om arrendatorn då gör investeringen innebär de nya
            reglerna att han får ett skydd för denna investering. Om jordägaren
            senare inte är intresserad av att lösa in investeringen till marknadsmässigt
            pris, så får arrendatorn i princip rätt att överlåta arrenderätten
            till en ny arrendator. En sådan rätt har han normalt inte i dag.
          </note>
          <note n="dabe5be8">
            Poängen är att arrendatorn vid en sådan här överlåtelse av arrenderätten
            kan ta betalt för sin investering av den nye arrendatorn. Och
            det gäller inte bara den investering som har utförts efter tillstånd
            av Arrendenämnden enligt de nya reglerna. Den överlåtande arrendatorn
            är oförhindrad att ta betalt även för andra investeringar som
            han har gjort på arrendestället under årens lopp och som fortfarande
            har ett marknadsvärde. Många gånger kommer han också att kunna
            ta betalt för investeringar som har gjorts av en tidigare arrendator,
            t.ex. av en släkting som då innehade arrendet.
          </note>
          <note n="0c298e23">
            Till detta betänkande har lämnats tre reservationer.
          </note>
          <note n="72c34907">
            En av reservationerna som lämnats av Moderaterna avser vem som
            skall få avgöra om en investering är nödvändig eller ej.
          </note>
          <note n="304a442d">
            Enligt reservanternas uppfattning skulle jordägaren ensam få
            bestämma om en investering som förändrar driftsinriktningen skall
            få ske.
          </note>
          <note n="88857b94">
            Utskottet delar här propositionens bedömning att det i sådana
            fall är naturligt att man tar stor hänsyn till jordägarens intresse.
            Men skulle man undanta en investering av det här slaget skulle
            det innebära att det nya förstärkta investeringsskyddet skulle
            urholkas.
          </note>
          <note n="39ad5eac">
            Men det är ju också så att om man övergår från spannmålsproduktion
            till animalieproduktion, är sådan produktion också tillståndspliktig
            enligt miljöskyddslagen. Det måste man också ta hänsyn till.
          </note>
          <note n="13bcd75a">
            Utskottet delar inte heller reservanternas uppfattning att sidoarrenden
            skulle undantas. Det enda undantag som utskottet godtar gäller
            sidoarrende som omfattar högst ett år. Även sidoarrenden med rätt
            till förlängning måste få omfattas av reformen.
          </note>
          <note n="7d5254d0">
            Fru talman! 1990 års arrendekommitté föreslog en särskild lag
            om friköpsrätt för historiska arrenden. I
          </note>
          <note n="0c8f8bb5">
            propositionen tar regeringen upp denna fråga, och man anser att
            någon sådan lag inte skall införas av följande skäl:
          </note>
          <note n="b2d398d6">
            Genom redan gällande lagstiftning och med den nu föreslagna reformen
            erhåller arrendatorerna en mycket stark ställning i arrendeförhållandet.
          </note>
          <note n="1ba9ddd3">
            En majoritet av remissinstanserna har också ställt sig negativa
            till införandet av en friköpsrätt, och bland dem som har avstyrkt
            finns både företrädare för arrendatorer och jordägare.
          </note>
          <note n="433917b5">
            Det tyngst vägande skälet till att inte införa en friköpslag
            är 2 kap. 18 § regeringsformen. Där stadgas att varje medborgares
            egendom är tryggad bl.a. genom att ingen kan tvingas avstå sin
            egendom till det allmänna eller till någon enskild, genom expropriation
            eller annat sådant förfarande, utom när det krävs för att angelägna
            allmänna intressen skall tillgodoses.
          </note>
          <note n="d5ee0628">
            Den grundlagsskyddade äganderätt som infördes den 1 januari i
            år i 2 kap. 18 § regeringsformen och hänvisningen till Europakonventionens
            betydelse, som markerats i 2 kap. 23 § regeringsformen, innebär
            att en friköpsrätt endast kan införas om det utgör ett angeläget
            allmänt intresse.
          </note>
          <note n="b83a38c5">
            Eftersom det här rör sig om förhållande mellan enskilda har regeringen
            i propositionen gjort bedömningen att en friköpsrätt inte står
            i överensstämmelse med regeringsformens regler. En majoritet i
            utskottet instämmer i denna bedömning.
          </note>
          <note n="7faf48d1">
            Med anledning av utskottets ställningstagande har två reservationer
            inlämnats. Båda innebär att en friköpsrätt skall införas. Jag
            yrkar avslag på dessa reservationer med hänvisning till regeringsformen
            men också med hänvisning till att de som sitter på s.k.
          </note>
          <note n="e54e38ed">
            historiska arrenden också omfattas av de reformer för jordbruksarrendatorer
            som genomförts vid olika tillfällen.
          </note>
          <note n="7b0d6eda">
            Dessa arrendatorer har också en särskilt stark ställning i synnerhet
            i fråga om rätten att få stanna kvar på arrendestället. Det förhåller
            sig dessutom så att arrendatorn vid ett s.k. historiskt arrende
            har en alldeles särskilt trygg ställning. En lagändring som gjordes
            år 1979 innebär nämligen att en sådan arrendator har ett speciellt
            starkt skydd mot s.k. självinträde från jordägarens sida.
          </note>
          <note n="a3360093">
            Fru talman! Alla frågor rörande arrendelagstiftningen är inte
            lösta i och med att vi antar denna proposition, utan i regeringskansliet
            arbetar man vidare med frågor om förändringar inom arrendeområdet.
          </note>
          <note n="1e3bfd00">
            Fru talman! Jag vill bara tillägga att det i betänkandet också
            finns ett tillkännagivande om att regeringen måste finna en lösning
            på det problem som ägare till fritidshus på arrenderad mark har
            när det gäller kreditmöjligheter.
          </note>
          <note n="f5818b71">
            Med det anförda yrkar jag bifall till utskottets hemställan och
            avslag på samtliga reservationer.
          </note>
          <note n="23ea6c3e">
            Anf. 207 ROLF DAHLBERG (m) replik
          </note>
          <note n="8d06a8ce">
            Fru talman! Jag skall inte uppta mycket av kammarens tid, eftersom
            Anita Persson och jag är i stort sett överens om betänkandet.
            Anita Persson sade emellertid i sitt anförande att vi moderater
            inte vill att arrendatorerna skall få möjlighet att göra investeringar
            mer generellt. Faktum är att det undantag vi tar upp gäller just
            de tillfällen då man ändrar driftsinriktning på jordbruksföretaget.
            Det är ofta en ganska stor och betydelsefull omställning för alla
            jordbrukare. Det är riktigt att det, som Anita Persson säger,
            då också blir miljöprövning och att man då naturligtvis får ta
            hänsyn till olika intressen. Jag är medveten om att det i propositionen
            står att prövningen i dessa ärenden måste vara särskilt omsorgsfull.
          </note>
          <note n="6d833ecb">
            Det känns på något sätt väldigt konstigt att man mot jordägarens
            vilja skall genomföra stora investeringar i en förnyad och förändrad
            driftsinriktning på företaget. Om så stora förändringar skall
            genomföras bör de två parterna vara överens. Normalt är de väl
            också det, och de fall jag nu nämner kanske är mer av undantag.
          </note>
          <note n="bf3b07e5">
            Anf. 208 ANITA PERSSON (s) replik
          </note>
          <note n="b8c1b840">
            Fru talman! Jag tror att vi i stort är överens. Om en sådan här
            investering skall genomföras är kravet att det skall vara lönsamt
            för jordbruket, att verksamheten skall pågå under en längre tid
            och att det skall vara företagsekonomiskt försvarbart. Som Rolf
            Dahlberg sade står det klart uttryckt i propositionen att om man
            skall lägga om verksamheten från spannmål, ekologisk odling eller
            något annat som man kom överens om när man träffade arrendeavtalet
            skall stor hänsyn tas till jordägaren. Som Rolf Dahlberg sade
            i ett tidigare inlägg är det självklart att man tar väldigt stor
            hänsyn till jordägaren om man lägger om från spannmålsodling till
            svinskötsel, eftersom det innebär ett stort avbräck. Om man kan
            få en lönsam produktion är det ändå viktigt att man kan få pröva,
            men då sker det också utifrån miljösynpunkt.
          </note>
          <note n="559ce1d6">
            Jag tror inte att man skall säga att det bara är jordägaren som
            bestämmer. Har arrendatorn intresse av att starta en ny produktion,
            att t.ex. starta en strutsfarm, vilket ju är väldigt populärt
            i dessa dagar - jag vet emellertid inte hur bra dessa farmar är
            ur miljösynpunkt - då skall inte jordägaren bara kunna säga nej,
            utan det måste finnas en möjlighet att pröva.
          </note>
          <note n="bf69e117">
            Jag yrkar därför bifall till förslaget i propositionen och i
            utskottets betänkande.
          </note>
          <note n="5fece871">
            Anf. 209 TANJA LINDERBORG (v) replik
          </note>
          <note n="dd5a44dc">
            Fru talman! Jag är litet förvånad över att Anita
          </note>
          <note n="7a5f89cc">
            Persson med sådan självklarhet kan slå fast att det här skulle
            strida mot 2 kap. 18 § regeringsformen. Regeringen säger ju mycket
            klart i propositionen att vad som är angeläget allmänt intresse
            till slut i viss mån måste bli föremål för en politisk värdering.
            Det är ju det det handlar om. Det står inte i propositionen att
            det skulle vara fråga om ett uttryckligt förbud, och jag kan inte
            se det på annat sätt än att det skulle vara fullt möjligt att
            anta den här lagen. Det var som sagt snubblande nära för några
            år sedan, då Socialdemokraterna såvitt jag kan förstå drev frågan
            väldigt starkt. Därför är det oerhört förvånande att man nu gör
            en 180-graders vändning.
          </note>
          <note n="6f53b8f6">
            Anf. 210 ANITA PERSSON (s) replik
          </note>
          <note n="27245a6f">
            Fru talman! Jag kan inte hålla med Tanja Linderborg på den här
            punkten. Jag tycker att regeringsformen helt klart säger att det
            här måste röra sig om ett allmänt intresse, och det gör det inte
            när det är några stycken arrendatorer som kommer i fråga vid ett
            historiskt arrende. Det rör sig inte om ett stort, allmänt intresse.
            Expropriation används om man skall bygga en väg, en järnväg eller
            något sådant som tillgodoser ett allmänt intresse, men det kommer
            inte i fråga när äganderätten övergår från en person till en annan.
          </note>
          <note n="51aab412">
            Jag kan ändå förstå hela den här diskussionen och det känslomässiga
            engagemanget hos dem som har ett historiskt arrende, men i dagens
            läge, med en ny grundlag där det helt klart framgår att det måste
            vara fråga om ett allmänt intresse, kan vi inte anta den här lagen.
            Detta är också vad remissinstanserna har sagt.
          </note>
          <note n="679f89ec">
            Anf. 211 TANJA LINDERBORG (v) replik
          </note>
          <note n="1b33b8dd">
            Fru talman! Man skall egentligen inte förlänga diskussionen,
            eftersom en verklig guru på området,
          </note>
          <note n="6756d95d">
            Bengt Silfverstrand, snart kommer att gå upp i debatten.
          </note>
          <note n="eaf0b6f0">
            Men, snälla Anita Persson, det handlar inte om expropriation,
            det handlar faktiskt om friköp. Det är inte stöld jag pratar om,
            utan det skall vara ett frivilligt köp, för den som vill köpa.
          </note>
          <note n="0efe89e9">
            Anf. 212 ANITA PERSSON (s)
          </note>
          <note n="04805eba">
            Fru talman! När det gäller köp har ju arrendatorerna på historiska
            arrenden en väldigt stark ställning.
          </note>
          <note n="20146b71">
            De har förköpsrätt och kan skriva in i inskrivningsboken att
            de vill stå på tur att köpa när det blir ledigt och klart för
            försäljning. Då har de rätten att köpa till marknadsvärde.
          </note>
          <note n="b9c109b5">
            När det gäller friköpet handlar det om att tvinga fram ett köp.
            Det är då man går emot regeringsformen.
          </note>
          <note n="f2a28d90">
            Anf. 213 BIRGITTA CARLSSON (c)
          </note>
          <note n="4b32bb3b">
            Fru talman! Allra först vill jag yrka bifall till hemställan
            i betänkande LU26 Investeringar i arrendejordbruket.
          </note>
          <note n="fa502185">
            Jag känner väl till under vilka förhållanden en arrendator får
            arbeta. Jag har själv, tillsammans med min man, varit arrendator
            i nära 30 år. Vi har haft olika markägare, så jag känner väl till
            hur det är.
          </note>
          <note n="339f0fa6">
            Det är en ganska stor andel av Sveriges lantbrukare som är arrendatorer.
            De allra flesta av dessa har ett mycket fint förhållande till
            och samarbete med jordägarna.
          </note>
          <note n="e0dbf793">
            Arrendelagstiftningen bygger i första hand på frivilliga överenskommelser
            mellan jordägare och arrendator, och det är också inriktningen
            i de förslag vi nu behandlar.
          </note>
          <note n="862e764c">
            I de fall där man inte kan komma överens är det viktigt att det
            finns lagar och förordningar som reglerar förhållandena. Det är
            viktigt för både jordägare och arrendatorer. Därför ser vi det
            som ett steg i rätt riktning med de förslag vi behandlar i detta
            betänkande. Jag vet att många arrendatorer har väntat på detta.
          </note>
          <note n="66c9ffe4">
            I betänkandet behandlas även frågan om friköp av historiska arrenden.
            Många av oss i utskottet har fått långa brev med många synpunkter,
            där det föreslagits beslut om friköp av historiska arrenden. Jag
            kan till viss del förstå en del av de synpunkter som förts fram.
          </note>
          <note n="3c08fc8a">
            Men nu har det skett många förändringar inom arrendelagstiftningen
            vid många tillfällen och under många år, där hela tiden arrendators
            ställning stärkts. Det gäller även för innehavare av historiska
            arrenden.
          </note>
          <note n="dfaf93f5">
            Jag anser att det skulle vara fel att genom tvingande lagar frånhända
            någon äganderätten till sin mark.
          </note>
          <note n="21deb9c6">
            Därför, än en gång, yrkar jag bifall till hemställan i betänkandet.
          </note>
          <note n="69c78fcf">
            Anf. 214 BENGT SILFVERSTRAND (s)
          </note>
          <note n="27dcc6ed">
            Fru talman! Huvudrubriken på detta betänkande är
          </note>
          <note n="e26bb758">
            Investeringar i arrendejordbruket. Förvisso sker förstärkningar
            och förbättringar i skyddet för arrendatorer genom det här betänkandet.
            Det har jag inget att erinra mot. Men de förstärkningarna är inte
            av den karaktären att de på något sätt i något avseende löser
            de grundläggande problem som helt är knutna till och förknippade
            med avsaknaden av friköpsrätt.
          </note>
          <note n="79debfe6">
            Därför bör tyngdpunkten i denna debatt ligga på friköpsrätten.
            Vi behöver inte diskutera det som är självklart och som vi är
            överens om.
          </note>
          <note n="48c4df52">
            Den 30 november 1989, dvs. för fem och ett halvt år sedan, fattade
            riksdagen ett historiskt beslut. En klar riksdagsmajoritet ställde
            sig helt entydigt bakom motionsförslag om att brukare av s.k.
            historiska arrenden skulle få friköpa den mark de i generationer
            brukat, bebyggt och bebott.
          </note>
          <note n="fa281983">
            Många trodde och hoppades då - jag vet - att slutkapitlet skrivits
            i denna bittra sannsaga, och att rättssamhällets lagar skulle
            omfatta också den grupp av enskilda människor vars vardag till
            vissa delar fortfarande styrs av feodalsamhällets lagar.
          </note>
          <note n="adb29ebc">
            Men trots att 1990 års arrendekommitté enhälligt förordade en
            friköpsrätt så förhalades frågan i tre år av den borgerliga fyrpartiregeringen.
          </note>
          <note n="a7b2a458">
            I den proposition vi nu behandlar använder en socialdemokratisk
            regering samma juridiska motiv som den tidigare borgerliga regeringen
            för att inte förelägga riksdagen en friköpslag.
          </note>
          <note n="0dd8c74c">
            Det kan inte få mig som socialdemokrat att ändra uppfattning.
            Jag står fast vid den välgrundade uppfattning som både riksdagen,
            lagutskottet och sedan också en utredning kom fram till. Fattas
            bara annat!
          </note>
          <note n="2cef6ab1">
            Enligt regeringen skulle det föreligga en beaktansvärd risk för
            att en friköpslag skulle stå i strid med
          </note>
          <note n="7a32b839">
            Europakonventionen och utgöra ett otillbörligt intrång i den
            enskilda äganderätten.
          </note>
          <note n="7b3249cb">
            Längre än till att uttrycka en beaktansvärd risk sträcker man
            sig faktiskt inte. Det finns inte någonstans i propositionen några
            kategoriska påståenden eller några slutsatser om att detta strider
            mot Europakonventionen. Man bedömer att det finns en risk.
          </note>
          <note n="eaebdcdb">
            Juridiken får ta över de politiska värderingarna och den politiska
            viljan, vilket jag har anledning att uttrycka förvåning över.
          </note>
          <note n="a38be22d">
            Uttalandet liksom lagutskottets bedömning i frågan vilar minst
            sagt på bräcklig grund. Den ändring av
          </note>
          <note n="faa4cfda">
            2 kap. 18 § i regeringsformen som nu trätt i kraft har angetts
            innebära en precisering av det egendomsskydd som ställs i Europakonventionen.
            Syftet med grundlagsändringen är alltså att uppnå en anpassning
            till konventionen, inte att ställa högre krav på denna.
          </note>
          <note n="336fee94">
            För övrigt prövades denna fråga mycket grundligt av Arrendekommittén.
            Ingen av de fyra juristerna, ledamöterna eller de fem sakkunniga
            har funnit att vad som föreslås skulle strida mot konventionen.
            Då kan man ju undra - jag kan ställa frågan till utskottets talespersoner
            - om man haft kontakt med de här juristerna som haft denna klara
            och entydiga uppfattning vid den här behandlingen.
          </note>
          <note n="31fd82d1">
            Dessutom skall det uttryck man här uppehåller sig kring och försöker
            övertolka - "i det allmännas intresse" - av nödvändighet uppfattas
            extensivt. Varje land måste enligt vad Europadomstolen säger i
            rättsfall ges ett betydande mått av frihet (margin of appreciation)
          </note>
          <note n="4d8fd7c4">
            när det gäller lagstiftning med social och ekonomisk anknytning.
          </note>
          <note n="4407d6da">
            Observera att man gör särskilda bedömningar när det gäller lagstiftning
            med social och ekonomisk anknytning. Och det är vad det handlar
            om, inte juridisk ekvilibristik.
          </note>
          <note n="d85292b4">
            Europadomstolen har i tidigare rättsfall med hänsyn härtill förklarat
            sig komma att respektera den nationella lagstiftarens bedömning
            av vad som kan anses ligga i det allmännas intresse, om inte denna
            bedömning uppenbarligen saknar rimlig grund.
          </note>
          <note n="570c8398">
            En annan svag invändning mot en friköpslag är att endast ett
            begränsat antal personer kan förmodas ha intresse av att få friköpa
            mark. Det är en helt ovidkommande synpunkt. Såvitt jag har kunnat
            utröna har den aldrig tillmätts någon betydelse i Europadomstolens
            praxis eller i andra rättsliga sammanhang. Om en friköpslag anses
            gynna endast ett begränsat antal personer så är det ju ännu färre
            personer - godsägarna
          </note>
          <note n="4d055db9">
            - som blir berörda.
          </note>
          <note n="10bf877c">
            Det här gäller inte vilka arrendatorer som helst. I
          </note>
          <note n="4607dfcc">
            flera inlägg har man talat om arrendejordbruket i allmänhet,
            att det är 43 % eller vad det nu kan handla om av all jordbruksmark
            som är utarrenderad. De saknar också intresse i sammanhanget.
            Det här handlar om en begränsad grupp människor på historiska
            arrenden som tillhör kyrkan och några som finns på den statliga
            sidan och inga andra. Det är alltså inte någon generell utvidgning
            av någon äganderätt.
          </note>
          <note n="1aa962c1">
            Till detta kommer bestämmelsen i lagförslaget att friköp inte
            får ske om det av särskilda skäl skulle vara oskäligt mot ägarparten.
            Här finns alltså ytterligare en säkerhetsventil, vi kan kalla
            det för jordägarventil, som gör att det inte bara går att rusa
            på i ullstrumporna. Man måste ta hänsyn till de faktiska förhållandena
            på de olika ställen där det här kan bli aktuellt.
          </note>
          <note n="bb4b31f4">
            Ytterligare en svaghet i handläggningen av ärendet är att Lagrådet
            inte gjort någon ingående prövning av lagförslagets förenlighet
            med grundlagen. Den lagrådsremiss som cirkulerade under den borgerliga
            regeringen och som man på något sätt lyckades få fram går ju inte
            specifikt in på de här förhållandena. I
          </note>
          <note n="a95c0fa1">
            det här fallet borde alltså en ordentlig prövning göras, eftersom
            man åberopar Europakonventionen utan närmare analys av innebörden.
          </note>
          <note n="7f6a169e">
            Likaså är det synnerligen anmärkningsvärt att jordbruksutskottet
            inte beretts tillfälle att yttra sig.
          </note>
          <note n="81b7d610">
            Varför? Det borde vi kunna få svar på i dag.
          </note>
          <note n="9c070271">
            Lagutskottet har tidigare pekat på att en friköpsrätt ligger
            i linje med den jordbrukspolitiska målsättningen att ägande och
            brukande av jordbruksmark böra vara förenade. Det har lagutskottet
            bara för ett par år sedan tyckt. Varför tycker man plötsligt inte
            det i dag? Varför skriver man inte någonting om det?
          </note>
          <note n="b42d5b81">
            Som en följd av kvardröjande feodala förhållanden har hela bygder
            under exempelvis storgodsen i Skåne och Västergötland avfolkats
            och utarmats. Vi kan också se ett ökat intresse från åtminstone
            vissa jordägares sida att vilja ta över efter arrendatorer i syfte
            att kunna utnyttja ett frikostigt EU-stöd. Detta torde leda till
            ytterligare utarmning av landsbygden.
          </note>
          <note n="6aada41f">
            Friköpsfrågan är emellertid för den berörda befolkningsgruppen
            mer en medborgarrättslig angelägenhet och en samhällsfråga än
            en arrendefråga. Det är en fråga som väntat i mer än 200 år på
            sin lösning.
          </note>
          <note n="dc1c5947">
            Att avskaffa den sista resten av ett feodalt system är ett led
            i en politik för ökad social och ekonomisk rättvisa och ett fullgörande
            av samhällets främsta plikt, att se till att medborgarna i alla
            delar av landet ges rätt till självständighet och frigörelse från
            ett tidsfrämmande förmynderi.
          </note>
          <note n="1a19759a">
            Remissinstanser har åberopats i det här sammanhanget. Jag tycker
            att man skall vara försiktig när man bara kallt och torrt konstaterar
            att en majoritet av remissinstanserna avstyrker. Det gör de om
            man räknar på det sättet. Men man kan också se efter vilka typer
            av svar det är och från vilka remissinstanser svaren kommer.
          </note>
          <note n="e09f4408">
            För det första har tolv remissinstanser klart sagt ja till en
            friköpslag. Från de oberoende instanserna föreligger ungefär lika
            många tillstyrkanden som avstyrkanden.
          </note>
          <note n="7b8917b2">
            För det andra saknas bland de instanser som beretts tillfälle
            att avge remisser bl.a. Glesbygdsdelegationen, som med utgångspunkt
            i att en friköpsrätt kan bidra till en fortsatt allsidig befolkningssammansättning
            på landsbygden, redan 1983 ställde sig positiv till införande
            av friköpsrätt för historiska arrenden.
          </note>
          <note n="b098c702">
            Det passiva arrendejordbruksägandet i form av fideikommiss, ecklesiastik
            jord m.fl. historiskt betingade ägarskap saknar varje form av
            berättigande från jordbrukssynpunkt. Ifrågavarande ägarparter
            har aldrig vare sig brukat jorden, bott på stället eller haft
            annan arbets- eller riskmässig befattning med jordbruket eller
            varit beroende av det för sin utkomst. En lag om friköpsrätt för
            jordbrukarbefolkningen under de historiskt betingade ägarsystemen
            kränker därför ingen enskild äganderätt.
          </note>
          <note n="8eea696e">
            Inget annat land i Europa har sedan demokrati införts tillåtit
            fortsatt osjälvständighet för en jordbruksbefolkning under feodalt
            grundade ägarsystem.
          </note>
          <note n="d09f09b5">
            Det är hög tid att avskaffa denna för vårt land förnedrande kvarleva
            från en svunnen tid.
          </note>
          <note n="925f7c05">
            Fru talman! Jag ber att få yrka bifall till reservation nr 2.
          </note>
          <note n="ee0cd521">
            I detta anförande instämde Bengt Kronblad (s),
          </note>
          <note n="50c2c442">
            Marianne Jönsson (s), Ronny Olander (s), Ingvar
          </note>
          <note n="e1b9de06">
            Johnsson (s) och Tanja Linderborg (v).
          </note>
          <note n="22f84846">
            Anf. 215 MARIANNE ANDERSSON (c)
          </note>
          <note n="c3e84f9c">
            Fru talman! Frågan om historiska arrenden är en lång historia
            och en lång kamp som nu mynnar ut i en västgötaklimax - i ingenting
            egentligen. Vi har haft en mängd debatter här i kammaren. Beslut
            har fattats.
          </note>
          <note n="934bf4c7">
            En utredning har tillsatts och även slutförts med förslag om
            friköpsrätt. Tre regeringar har haft uppdraget att infria riksdagens
            beslut. Det har dragit ut på tiden.
          </note>
          <note n="0843242e">
            Senfärdigheten kan med rätta kritiseras.
          </note>
          <note n="a01a78a0">
            Förra mandatperioden var Socialdemokraterna i opposition helt
            eniga om att friköpsrätt skulle införas.
          </note>
          <note n="91bf4f45">
            Kritiken mot förra regeringens senfärdighet var mycket stark.
            I valrörelsen lovade Socialdemokraterna att införa friköpsrätt.
            Vad blev det? Ingenting.
          </note>
          <note n="dd069d9e">
            Självklart tycker jag att övriga förslag i propositionen om skydd
            för arrendatorernas investeringar är bra. Jag har en motion tillsammans
            med Lennart Brunander som handlar om att tvister om inlösenskyldighet
            och inlösenvillkor skall avgöras av arrendenämnd i stället för
            fastighetsdomstol. Men eftersom Lagrådet haft invändningar accepterar
            jag självklart att det inte kunde bli på det sättet. Jag tycker
            dock att det var ett bra förslag. I dessa dagar har vi ju lärt
            oss att Lagrådet skall respekteras.
          </note>
          <note n="122cab38">
            Jag är den första att erkänna att frågan om friköpsrätt inte
            är lätt. Den är mycket svår. Min respekt för den enskilda äganderätten
            är stor. Men jag menar samtidigt att det i många fall här handlar
            om att rätta till historiska misstag så långt tillbaka som till
            1700-
          </note>
          <note n="90d1d808">
            talet, då vi i Sverige inte hade någon egentlig lagstiftning
            om äganderätt till jord.
          </note>
          <note n="83aab52e">
            Däremot hade vissa privilegierade grupper rätt att ta ut skatt
            från bönderna i trakten. Den beräknades som en tillgång, bl.a.
            vid bouppteckningar, och mynnade sedan ut i en äganderätt som
            egentligen aldrig konstituerats. Detta visar att det är en mycket
            speciell grupp, därtill starkt decimerad, som skulle omfattas
            av en friköpsrätt. Ofta har de i rakt nedstigande led brukat sina
            gårdar så långt tillbaka som till 1700-talet.
          </note>
          <note n="96e571ac">
            De har i stor utsträckning själva byggt och restaurerat sina
            hus och byggnader.
          </note>
          <note n="bc859d52">
            Jag har engagerat mig i den här frågan i många år, främst med
            utgångspunkt i torparna under fideikommisset Koberg. För dem är
            förhållandena ungefär som jag nyss beskrivit. De här människorna
            är ytterst få och har inga stora krav. Jag är den första att beklaga
            att det inte har gått att nå en frivillig uppgörelse för dem.
            Det hade varit positivt för båda parter. Det är väl en underdrift
            att påstå att det hade varit det.
          </note>
          <note n="73edcd67">
            Frågan om balansgången mellan att skydda den enskilda äganderätten
            och viljan att låta dem få friköpa som under mycket lång tid brukat
            och bebott en fastighet är mycket svår. Därför har jag uppfattningen
            att det förslag som Arrendekommittén har lagt fram går något för
            långt. Av den anledningen har jag i min motion lagt fram ett mera
            restriktivt förslag där den viktigaste skillnaden är att brukaren
            i rakt nedstigande led skall ha bebott och brukat brukningsenheten
            och ha varit mantalsskriven på denna sedan år 1900 och att friköpsrätten
            dessutom skall vara tidsbegränsad.
          </note>
          <note n="a16696ec">
            Jag lade fram det förslaget, därför att jag tänkte att det kanske
            kunde vara ett sätt att ändå komma fram till ett beslut.
          </note>
          <note n="25e96c39">
            Jag menar att en sådan friköpsrätt inte skulle komma i konflikt
            med Europakonventionen om mänskliga rättigheter. Inte heller är
            invändningen mot att föra över egendom mellan enskilda personer
            riktigt relevant, tycker jag. Ägare som det här rör sig om är
            fideikommissen, vars ägande är knutet till ätten, Kyrkan, stiftelser
            eller staten. Kravet på att inskränkningar i äganderätten skall
            ha allmänt intresse bör också vara uppfyllt. Det bör vara ett
            allmänt intresse att rätta till denna uppenbara historiska orättvisa.
          </note>
          <note n="ff0f41bf">
            Fru talman! Jag beklagar att lagutskottet inte har tagit hänsyn
            till mitt kompromissförslag. Självklart håller jag fast vid mitt
            förslag. Men jag inser att det inte är meningsfullt att här yrka
            bifall till min motion.
          </note>
          <note n="78759788">
            I stället vill jag deklarera att jag vid voteringen kommer att
            stödja reservation nr 2 från Vänsterpartiet.
          </note>
          <note n="d2225668">
            Anf. 216 BENGT HARDING OLSON (fp)
          </note>
          <note n="c7f8baa5">
            Fru talman! Det här är uppenbarligen ett mycket långdraget ärende.
            Det har varit mycket komplicerat. I
          </note>
          <note n="cabd6c0d">
            hög grad har detta ärende dragits i långbänk. Det beror på att
            motstridiga, oförenliga, intressen har berörts här. Jag påstår
            att det föreliggande förslaget utgör en balanserad lösning på
            detta mycket komplicerade problem.
          </note>
          <note n="8927e9c2">
            Folkpartiets inställning framgår av betänkandet.
          </note>
          <note n="05736090">
            Vi säger alltså nej till den centrala och mest diskuterade frågan
            här. Vi säger nämligen nej till friköpsrätten. Jag tycker att
            det är ett riktigt ställningstagande.
          </note>
          <note n="a942ce92">
            Det har jag tidigare förutskickat. Jag gjorde det redan den 30
            november 1989. För fem och ett halvt år sedan sade jag alltså
            i denna talarstol: Mitt tips är att slutet av det här ärendet
            blir nej till friköp och ja till investeringsskydd. Detta överensstämmer
            med dagens förslag.
          </note>
          <note n="bf2d4532">
            Vad det handlar om här är att finna en balanserad lösning. Jag
            efterlyste en sådan då. En sådan föreligger nu. Arrendatorn får
            visserligen inte äganderätt genom friköpet, men han får en kraftfullt
            förstärkt arrenderätt. Jordägaren drabbas visserligen av denna
            nya arrenderätt men får behålla äganderätten.
          </note>
          <note n="60700f72">
            Jag menar att resultatet är att det nya rättsläget gynnar - som
            andra talare här också varit inne på -
          </note>
          <note n="43c109b4">
            särskilt de historiska arrendatorerna. De får ett skydd för i
            princip alla investeringar, alltså även befintliga äldre investeringar.
          </note>
          <note n="ddaa7405">
            Bengt Silfverstrand och jag har flera gånger tidigare debatterat
            den här saken. Vi är väldigt olika personer, framför allt när
            det gäller att finna balanserade lösningar. Bengt Silfverstrand
            har många fördelar, men man kan knappast beskylla honom för att
            visa stort intresse i det här avseendet - dvs. för att finna en
            balanserad lösning. Det handlar mera om en fundamentalistisk lösning
            där vi får lyssna till tal om feodalism osv.
          </note>
          <note n="42a630e1">
            Jag tror att saken hade gagnats mycket mer om vi, också Bengt
            Silfverstrand, i denna situation av i princip oförenliga intressen
            hade försökt att hitta en balanserad lösning. Det hade varit bra
            både för arrendatorn och för jordägaren. Nu tycker jag att vi
            har gjort det, trots Bengt Silfverstrand.
          </note>
          <note n="a739d2ad">
            Jag yrkar bifall till lagutskottets förslag.
          </note>
          <note n="686ed51c">
            Anf. 217 BENGT SILFVERSTRAND (s)
          </note>
          <note n="1900193e">
            Fru talman! Det var intressant att höra vad Bengt
          </note>
          <note n="0f6c643d">
            Harding Olson hade att säga om detta med en balanserad lösning
            och om fundamentalism.
          </note>
          <note n="6e1337bb">
            Om jag är fundamentalist delar jag i så fall den egenskapen med
            samtliga jurister, sakkunniga och ledamöter i 1990 års arrendekommitté.
            Jag hoppas att också de på något sätt nås av detta budskap.
          </note>
          <note n="cb5549fb">
            Det är intressant att notera att Bengt Harding Olson, som gör
            anspråk på att vara den balanserade i sammanhanget, inte kan hålla
            sig till sanningen. 1989, när vi tog beslut här, hade Bengt Harding
            Olson en motion. Tillsammans med en annan folkpartist motionerade
            han nämligen om friköpsrätt.
          </note>
          <note n="588104cd">
            Han hade inte tänkt göra något vid det tillfället, om det inte
            hade varit för att jag tog upp denna fråga.
          </note>
          <note n="0e04b845">
            Då gick Bengt Harding Olson upp i debatten. Det slutade så småningom
            med att han lade ned sin röst -
          </note>
          <note n="ce29e8de">
            han avstod från att rösta. Han har uppenbarligen haft tre olika
            uppfattningar i frågan. Först motionerade han för friköpsrätt.
            Sedan avstod han från att rösta. I dag avslår han förslaget om
            friköpsrätt. Detta är ett typiskt exempel på folkpartistisk politik
            och folkpartistiskt handlande.
          </note>
          <note n="940c05c9">
            Anf. 218 BENGT HARDING OLSON (fp)
          </note>
          <note n="258ca7d2">
            Fru talman! Jag hade inte förväntat mig annat än ett utfall av
            Silfverstrand i detta sammanhang.
          </note>
          <note n="6fd90aec">
            Låt mig till en början säga att sedan motionen väcktes 1989 har
            varken jag eller min motionärskollega ändrat inställning. Den
            innehöll en begäran om utredning för att få i gång det i princip
            stillastående ärende som vi hade sett år ut och år in. Jag vill
            påstå att vi lyckades. Det resulterade så småningom i en ny utredning.
            Jag trodde att jag på den punkten kanske rent av skulle få en
            liten applåd av Bengt Silfverstrand, men så blev det inte. I stället
            talas det närmast om ett politiskt svek, om jag förstår det rätt.
            Jag tycker att Bengt Silfverstrand skall tala med litet mindre
            bokstäver när han sitter i glashus.
          </note>
          <note n="bdeae8c2">
            Det finns ju många som verkligen har backat i sak.
          </note>
          <note n="8db99e37">
            Fundera över hur den socialdemokratiska gruppen skall rösta i
            det här läget! Var finns alla de socialdemokratiska jasägarna?
            Några har instämt, men det verkar som om Bengt Silfverstrand är
            ganska isolerad.
          </note>
          <note n="c998c144">
            Det borde ge honom anledning att fundera, inte bara över grandet
            i någons öga utan kanske bjälken i hans eget. Men det kanske har
            med partipiskan att göra.
          </note>
          <note n="f3bbfa71">
            Jag tror dessutom också att det är bra att attackera en regering
            för att den möjligen inte följer de intentioner som Bengt Silfverstrand
            önskat. Men små bokstäver gäller tydligen när det är en socialdemokratisk
            regering, och stora bokstäver gäller när det är en borgerlig regering.
          </note>
          <note n="85b6d94e">
            Anf. 219 BENGT SILFVERSTRAND (s)
          </note>
          <note n="3413d8d3">
            Fru talman! Jag kan bara konstatera att i den motion som Bengt
            Harding Olson tillsammans med Karl-
          </note>
          <note n="bec224f8">
            Göran Biörsmark väckte stod det att starka sociala skäl talar
            för införandet av en friköpsrätt. Det är just dessa starka social
            skäl som jag har åberopat. Jag har uppenbarligen i sakfrågan samma
            uppfattning som
          </note>
          <note n="e2aa6671">
            Bengt Harding Olson en gång har haft. Jag står också fast på
            denna grund. Jag vet inte vad partipiskan har i sammanhanget att
            göra. Vi får ju se i morgon hur många som stödjer detta förslag.
          </note>
          <note n="bd83a6b2">
            För mig är det en hederssak att ha jobbat med denna fråga under
            så många år. Dessutom har jag för varje år som gått fått ett allt
            bättre underlag. En av riksdagen tillsatt kommitté gjorde dessutom
            bedömningen att det var fullt möjligt att införa en friköpsrätt
            och att detta inte på något sätt stod i strid med Sveriges internationella
            åtaganden.
          </note>
          <note n="79cf8579">
            Jag har gott samvete i den här debatten. Huruvida andra har det,
            som tidigare har haft uppfattningar som de sedan ändrat, får stå
            för dem.
          </note>
          <note n="ae3bca9f">
            I detta anförande instämde Bengt Kronblad (s).
          </note>
          <note n="148ef7e7">
            Anf. 220 BENGT HARDING OLSON (fp)
          </note>
          <note n="38ce7e90">
            Fru talman! Det är alldeles riktigt att jag har pratat om sociala
            skäl, och jag tycker fortfarande att det föreligger sådana. Nu
            skall de också passas in i lagstiftningen och den konventionstext
            som finns. Jag menar alldeles bestämt att de starka sociala skäl
            som förelåg och föreligger är beaktade i och med den starka och
            stora förstärkning av investeringsskyddet som nu har skett.
          </note>
          <note n="72d45122">
            Jag vill bara poängtera något som åtminstone
          </note>
          <note n="3cdd0460">
            Bengt Silfverstrand själv kanske har lyssnat till, nämligen hans
            egen argumentering, att Europakonventionen ger stora begränsningar
            när det gäller inkräktande på äganderätten. Europakonventionen
            har själv sagt -
          </note>
          <note n="54663a45">
            Bengt Silfverstrand har också sagt det här i talarstolen
          </note>
          <note n="ffac24bb">
            - att det finns ett stort nationellt utrymme för att bedöma hur
            detta skall hanteras. Det är precis det som vi just nu gör. Acceptera
            då detta nationella parlamentariska inflytande!
          </note>
          <note n="ce7aa07e">
            Slutligen: Bengt Silverstrand är heder värd för att han har drivit
            denna synpunkt. Det beundrar jag. Jag tycker att han har gjort
            en bra insats. Men jag tycker att den blir ännu större och ännu
            mer hedrande om
          </note>
          <note n="1654eb2d">
            Bengt Silverstrand också accepterar det parlamentariska resultat
            som vi nu får, som bl.a. jag har arbetat för, nämligen en balanserad
            lösning.
          </note>
          <note n="7a8793cb">
            Överläggningen var härmed avslutad.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="15df3a2e">
            10 § Ändrade regler om ersättningsansvaret för oljeskador till
            sjöss
          </note>
          <note n="4151a064">
            Föredrogs
          </note>
          <note n="813c7bb6">
            Lagutskottets betänkande 1994/95:LU28
          </note>
          <note n="88997d32">
            Ändrade regler om ersättningsansvaret för oljeskador till sjöss
            (prop. 1994/95:169)
          </note>
          <note n="5810a638">
            Anf. 221 DAN ERICSSON (kds)
          </note>
          <note n="30164e43">
            Fru talman! Vi kristdemokrater är inte representerade med ordinarie
            ledamot i lagutskottet. Därför bör vi lägga våra eventuella yrkanden
            direkt här i kammaren, vilket jag kommer att göra i detta ärende.
          </note>
          <note n="deae2551">
            Vi har en motion i detta betänkande som har avslagits av utskottet.
            Den handlar om ytterligare insatser för att begränsa oljeskador
            till sjöss genom rensning av oljetankar.
          </note>
          <note n="dccbdacb">
            Jag yrkar bifall till motion L30.
          </note>
          <note n="930a5d9c">
            I utskottets motivering till att man avslår motionen ifrågasätter
            man om det över huvud taget är lämpligt att ta upp den här typen
            av frågor.
          </note>
          <note n="a3702697">
            Fru talman! Då måste jag fråga: Vad är det som är olämpligt med
            att ta upp den här typen av frågor? Det sker faktiskt oljeutsläpp
            dagligen. Att försöka komma till rätta med detta genom att driva
            fallen till domstol har visat sig vara oerhört svårt. Det är ytterligt
            få domar som är fällande.
          </note>
          <note n="ecc7c22d">
            Min fråga till utskottet är: Tror utskottet att utsläppen kommer
            att minska genom de nu föreslagna ändrade reglerna om ersättningsansvaret
            för oljeskador till sjöss?
          </note>
          <note n="06aed778">
            Jag menar, fru talman, att det skall kosta mer för dem som släpper
            ut olja än ett kanske redan inkalkylerat ersättningsbelopp. Det
            handlar om irreparabla skador, vilka vi har sett mycket tydliga
            exempel på under senare tid, inte minst på Gotland. Det är därför
            vi har föreslagit tillägget att Sverige skall ta initiaitiv och
            driva på i denna fråga.
          </note>
          <note n="3f17bfe9">
            Med detta vill jag återigen yrka bifall till motion
          </note>
          <note n="bf758529">
            L30.
          </note>
          <note n="c48cd8d9">
            Anf. 222 EVA PERSSON SELLIN (s)
          </note>
          <note n="930ad4fb">
            Fru talman! Ett enigt lagutskott har ställt sig bakom detta betänkande
            som behandlar propositionen om ändrade regler för ersättningsansvaret
            för oljeskador till sjöss.
          </note>
          <note n="9ebcf93b">
            De internationella ersättningssystemen vid oljeskador förstärks
            nu vad gäller både belopp och ansvarighetens omfattning.
          </note>
          <note n="89a98665">
            När det gäller motionen från kds har utskottet förståelse för
            motionärernas synpunkter.
          </note>
          <note n="8fcdfce1">
            Anledningen, fru talman, till att vi yrkar avslag till motionen
            är att konventionerna enbart reglerar det ekonomiska ansvaret
            och inte det straffrättsliga. Vi utgår från att regeringen vid
            ett lämpligt tillfälle verkar i den riktning som motionärerna
            önskar.
          </note>
          <note n="caebd7a6">
            Anf. 223 DAN ERICSSON (kds)
          </note>
          <note n="95b676e5">
            Fru talman! Min fråga till utskottet var om man tror att det
            är tillräckligt med det ekonomiska ansvaret och om man tror att
            utsläppen kommer att minska till följd av de föreslagna ändringarna.
          </note>
          <note n="354ee154">
            Vårt förslag är att Sverige skall ta initiativ så att man kommer
            längre och kan ställa dem som nu bedriver den omfattande miljöförstöringen
            under straffansvar. Jag fick egentligen inget svar på den frågan.
          </note>
          <note n="5992c25d">
            Anf. 224 EVA PERSSON SELLIN (s)
          </note>
          <note n="63615c29">
            Fru talman! Vi i utskottet tror inte att detta kommer att minska
            oljeutsläppen. Precis som jag tidigare sade behandlar vi nu konventionerna,
            och dessa reglerar det ekonomiska ansvaret, inte det straffrättsliga.
          </note>
          <note n="02cc954e">
            Intresset att stävja dessa utsläpp finns inom alla partier. Vi
            från utskottet delar andemeningen i kds motion, och vi litar på
            att regeringen skall driva denna fråga i ett lämpligt sammanhang.
          </note>
          <note n="95f42df5">
            Anf. 225 DAN ERICSSON (kds)
          </note>
          <note n="002dc3b0">
            Fru talman! Om man nu delar andemeningen i motionen, vad är det
            då som förhindrar att man går vidare och ställer krav på regeringen
            att den skall driva den här frågan? Jag tycker att det är litet
            synd att utskottet inte kom fram till ett bifallsyrkande när det
            gäller motionen. Dt beror kanske på att vi inte hade någon möjlighet
            att argumentera i utskottet. Jag får hoppas att kammaren tar den
            del av den här debatten innan man fattar beslut i morgon och bifaller
            motionen.
          </note>
          <note n="7a8793cb">
            Överläggningen var härmed avslutad.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="f9412361">
            11 § Märkning av skor
          </note>
          <note n="4151a064">
            Föredrogs
          </note>
          <note n="c2dad331">
            Lagutskottets betänkande 1994/95:LU29
          </note>
          <note n="d8555cdb">
            Märkning av skor (prop. 1994/95:185)
          </note>
          <note n="dd03af3a">
            Tredje vice talmannen konstaterade att ingen talare var anmäld.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="bcef7b05">
            12 § Ny föräldraledighetslag
          </note>
          <note n="4151a064">
            Föredrogs
          </note>
          <note n="f8ed0b17">
            Arbetsmarknadsutskottets betänkande 1994/95:AU16
          </note>
          <note n="0b1c610f">
            Ny föräldraledighetslag (prop. 1994/95:207)
          </note>
          <note n="33e39aa1">
            Anf. 226 CHRISTEL ANDERBERG (m)
          </note>
          <note n="ed934436">
            Fru talman! Barnens rätt till sina föräldrar är en av hörnstenarna
            i den moderata familjepolitiken. I det goda samhället växer barnen
            upp i trygghet. Det är därför mycket viktigt att familjen fungerar.
            Föräldrarnas roll som trygghetsskapande faktor för barnen är oersättlig,
            i synnerhet under småbarnsåren.
          </note>
          <note n="95f495d5">
            Vi moderater vill därför bidra till att uppvärdera, stödja och
            underlätta föräldrarollen. Det är angeläget att även sådana beslut
            som rör arbetsmarknaden har en klar förankring i en familjepolitisk
            grundsyn. Här spelar föräldrarnas rätt att vara lediga från arbetet
            för att ta hand om och vara tillsammans med sina barn en viktig
            roll.
          </note>
          <note n="c3300fd5">
            Å andra sidan har under de två senaste decennierna rätten till
            ledighet av olika slag blivit omfattande i
          </note>
          <note n="a22e6675">
            Sverige. Om man ser till den faktiska arbetstiden -
          </note>
          <note n="60780f8b">
            semester, sjuk- och övrig frånvaro avräknad - ligger vi långt
            under de flesta viktiga konkurrentländer. På grund av att minskningen
            i arbetad tid inte har kompenserats av en motsvarande produktivitetsökning
            har detta varit en bidragande orsak till att Sverige nu befinner
            sig i en ekonomisk kris. Vi har länge levt över våra tillgångar.
          </note>
          <note n="13059444">
            Sverige har en extremt rigid och sönderreglerad arbetsmarknad.
            En viktig ingrediens i återupprättandet av vårt land som en företagarnation
            med stabil ekonomisk tillväxt är att avreglera denna sektor så
            att den blir vad namnet anger - en marknad. I denna uppgift blir
            det nödvändigt att systematiskt gå igenom regelsystemen för att
            säkerställa att dessa står i överensstämmelse med hela Sveriges
            intresse av tillväxt och nya arbetstillfällen.
          </note>
          <note n="fb3bb6fc">
            Jag har inledningsvis understrukit att vi moderater anser att
            föräldrarnas möjlighet att under den tid då barnen behöver dem
            bäst kunna vara lediga från sitt arbete i viss utsträckning är
            en fråga av hög prioritet. I
          </note>
          <note n="52f5d604">
            sin nuvarande utformning måste man dock på goda grunder ifrågasätta
            om inte de i lag medgivna samlade ledighetsförmånerna är utformade
            på ett sådant sätt att de, tillsammans med övriga regler på arbetsmarknaden,
            motverkar den ekonomiska utveckling som är en förutsättning för
            all verklig trygghet. Även för det lilla barnet är det en del
            av tryggheten att mamma och pappa har jobb och kan klara familjens
            försörjning.
          </note>
          <note n="f848db9a">
            Ledighetsförmånerna lämnar också ett betydande utrymme för ett
            av lagstiftaren icke avsett
          </note>
          <note n="83d6778a">
            "överutnyttjande" med påföljd att de begränsade resurser om står
            till buds inte används på bästa möjliga sätt. Det ändrade sjukskrivningsbeteende
            som blev följden av införandet av en karensdag och sänkt ersättningsnivå
            talar exempelvis sitt tydliga språk. Alla vet - fast det inte
            anses politiskt korrekt att säga det -
          </note>
          <note n="e22528b5">
            att det inte är fråga om att ca 150 000 personer per dag på ett
            mirakulöst sätt har blivit friska.
          </note>
          <note n="ce9293be">
            I flera decennier har vi unnat oss allt större förmåner enligt
            mottot "hellre rik och frisk än sjuk och fattig". Men nu är vi
            sjuka och fattiga. Nu måste vi börja att prioritera. Och det måste
            vi göra medan möjligheten finns till en ordnad reträtt. Annars
            kan utvecklingen av vår ekonomi framtvinga mycket brutala nedskärningar.
          </note>
          <note n="679176d5">
            Moderata samlingspartiet anser att det är nödvändigt att se över
            och i grunden reformera samtliga regler för arbetstid, semester
            och annan ledighet. En sådan översyn måste samtidigt täcka hela
            området, dels för att det skall bli möjligt att göra erforderliga
            prioriteringar mellan olika sociala och andra hänsynstaganden,
            dels för att få den samordning mellan systemen som är oundgängligen
            nödvändig. Strävan skall vara att finna sådana regler som främjar
            flexibilitet och personliga variationer. En sådan ordning stöder
            såväl den enskildes ambitioner att utveckla sitt liv efter egna
            önskemål som företagens behov av arbetsvillkor som gör det möjligt
            att möta den nya tidens utmaningar.
          </note>
          <note n="1fd6f9c3">
            Vi föreslår därför att den av regeringen nyligen tillsatta Arbetstidskommittén
            får i uppdrag att även se över föräldraledighetslagstiftningen.
            Översynen bör syfta till att göra en rimlig avvägning mellan familje-,
            närings- och arbetsmarknadspolitiska intressen.
          </note>
          <note n="efbbbe8e">
            En sådan översyn kommer att ta sin tid. I avvaktan på att detta
            arbete hinner genomföras kan vi i princip ställa oss bakom regeringens
            förslag till ny föräldraledighetslag, som i allt väsentligt endast
            utgör en språklig och lagteknisk bearbetning av nu gällande lag.
          </note>
          <note n="909f8b23">
            Ledighetsutredningen, vars betänkande ligger till grund för propositionen,
            påvisar emellertid att det finns stora brister och problem som
            bör åtgärdas redan nu. Enligt direktiven, som utfärdades av den
            borgerliga regeringen, skulle översynen bl.a. inriktas på regler
            som bättre skulle kunna anpassas till särskilt de små företagens
            situation och administrativa kapacitet.
          </note>
          <note n="90206909">
            Av detta återfinns intet i det socialdemokratiska förslaget,
            vilket vi är mycket kritiska emot.
          </note>
          <note n="a9f5706f">
            De förändringar som vi föreslår gäller bl.a. att enskildas rätt
            att sluta individuella avtal vid sidan av kollektivavtalen skall
            säkerställas. Vi föreslår också att kvalifikationstiden för rätt
            till föräldraledighet enligt 5-7 §§ skall förlängas från föreslagna
            sex månader till ett år. Vi anser också att rätten att dela upp
            föräldraledigheten på tre perioder för varje kalenderår ofta medför
            avsevärda olägenheter för den verksamhet i vilken den anställde
            verkar. Huvudregeln bör vara att hela ledigheten tas ut i ett
            sammanhang men med möjlighet för arbetsgivaren och arbetstagaren
            att avtala om annan uppläggning.
          </note>
          <note n="d3683986">
            I propositionen föreslås dessutom vissa förändringar i semesterlagens
            regler om semesterlönegrundande frånvaro. I huvudsak är dessa
            av mer teknisk natur. Regeringen förbigår dock med tystnad att
            även detta är en rättighetslagstiftning som har byggts på och
            byggts ut under årens lopp, tills den nu medför både oskäliga
            kostnader och administrativa problem, särskilt för de små företagen.
          </note>
          <note n="c3b234eb">
            När det gäller frånvaro på grund av sjukdom medför nu gällande
            regler, som föreslås oförändrade, att den anställde blir överkompenserad
            vid frånvaro eftersom sjukpenningen är beräknad på lön inklusive
            semesterlön. Denna omotiverade överkompensation har påtalats i
            riksdagen vid upprepade tillfällen, och bör avskaffas.
          </note>
          <note n="b33f1b84">
            Moderata samlingspartiet vill så långt det någonsin är ekonomiskt
            möjligt värna föräldrarnas rätt att vara lediga från arbetet för
            att ta hand om sina barn.
          </note>
          <note n="f5d31e62">
            Däremot kan vi inte se några som helst skäl till att sådan frånvaro
            skall vara semesterlönegrundande. Vi föreslår att 17 § semesterlagen
            upphävs. Huvudprincipen måste i alla sammanhang vara att det skall
            löna sig bättre att arbeta än att inte göra det. Endast arbetad
            tid skall därför grunda rätt till semesterlön.
          </note>
          <note n="c2007f10">
            Fru talman! Moderata samlingspartiet står bakom samtliga moderata
            reservationer som har fogats till detta betänkande, men av hänsyn
            till kammarens tid inskränker jag mig till att yrka bifall till
            reservation nr
          </note>
          <note n="72eee718">
            1.
          </note>
          <note n="29555563">
            Anf. 227 INGRID BURMAN (v)
          </note>
          <note n="24bcb626">
            Fru talman! Betänkandet vi nu har att ta ställning till behandlar
            ett förslag till en ny föräldraledighetslag. I stort bygger förändringarna
            på en språklig och teknisk översyn och ett införlivande av ett
            EG-
          </note>
          <note n="48dc1cb2">
            direktiv, men tyvärr finns det även andra ingredienser i det
            hela.
          </note>
          <note n="2db70c85">
            Utskottet konstaterar i sin inledning att lagen berör många arbetstagare,
            och att det är viktigt att lagen utformas så att den enskilde
            arbetstagaren lätt kan tillägna sig innehållet. Jag delar den
            uppfattningen. Vi skall ha en enkel och tydlig lagstiftning.
          </note>
          <note n="d561c139">
            Det är mot den bakgrunden tråkigt att utskottets majoritet har
            avstyrkt Vänsterpartiets motion. Vi föreslår där att det av lagen
            skall framgå vad som står i EG-direktivet, nämligen att man har
            rätt till ledighet utan löneavdrag vid mödravårdsundersökningar.
            Utskottet hänvisar till att detta skall lösas avtalsvägen, men
            det finns fler problem med det förslaget.
          </note>
          <note n="d6c0db37">
            Att hänvisa till att lösa frågan avtalsvägen innebär dels att
            direktivets införlivande skjuts på en obestämd framtid. Eller
            kan någon här i kammaren svara på när direktivet i så fall kommer
            att vara införlivat i svensk lagstiftning?
          </note>
          <note n="ce79b25e">
            Vi riskerar också att direktivet inte kommer att täcka hela arbetsmarknaden.
            Enkelheten och tydligheten går förlorade. Det bör framgå av lagstiftningen
            vilka rättigheter som gäller för gravida kvinnor. Man använder
            sig av ytterligare ett argument för att avfärda vår motion och
            påstår att arbetsmarknadens parter inte har krävt någon lagstiftning.
            Jag får då bara uppmärksamma utskottets majoritet på LO:s remissvar
            i frågan.
          </note>
          <note n="458fc1d7">
            I Sverige har vi kommit väldigt långt när det gäller definitionen
            av begreppet kvinnors hälsa; det skall när kvinnan är gravid inkludera
            fostret. Tyvärr är det inte alla som känner till den definitionen.
            Föräldraledighetslagen skulle ha blivit mycket tydligare om man
            hade lyft in denna definition i lagtexten. Nu pekar utskottet
            på att det framgår av förarbetena till föräldraledighetslagen
            att kvinnan och fostret är en enhet.
          </note>
          <note n="f24537f0">
            Det är ju gott och väl, men varför inte ta steget fullt ut och
            tydliggöra detta i lagen? Det var ju enkelhet och tydlighet vi
            eftersträvade.
          </note>
          <note n="a8901c32">
            Förslaget till en ny föräldraledighetslag innebär också att man
            för in ett helt nytt moment i lagstiftningen.
          </note>
          <note n="b9b05c46">
            Det är inte kopplat till förenkling och definitivt inte kopplat
            till EG-direktivet. Arbetstagaren skall nu samråda med arbetsgivaren
            om ledighetens förläggning och andra frågor som rör ledigheten
            samt, om det kan ske utan olägenhet, försöka förlägga ledigheten
            så att verksamheten kan fortgå utan störning.
          </note>
          <note n="0819b63d">
            Tidigare lag byggde på barnens behov. Det var deras behov som
            skulle styra ledighetens förläggning.
          </note>
          <note n="059ee144">
            Nu förs ett helt nytt moment in i lagstiftningen. Man skall ta
            hänsyn till även verksamhetens behov. Det här är en tydlig markering
            att barnets behov inte skall sättas i fokus för lagstiftningen,
            utan deras behov skall sättas i relation till verksamhetens behov.
          </note>
          <note n="75bf350c">
            Det innebär att den som skall vara föräldraledig i framtiden
            skall samråda med sin arbetsgivare. En rättighetslagstiftning
            ersätts med samråd. Redan detta kan vara ett hinder, inte minst
            för alla dessa män som arbetar på arbetsplatser där föräldraledigheten
            är ett undantag och som kan dra sig för att ta en diskussion med
            en motvilliga arbetsgivare. I stället avstår från att utnyttja
            ledigheten.
          </note>
          <note n="4458a733">
            Förslaget är också mycket otydligt till sin utformning. Vem avgör
            vad som är olägenhet, arbetsgivaren eller föräldern? Vem bestämmer
            vad som är påtaglig störning?
          </note>
          <note n="221f484d">
            Dagens lagstiftning som gett arbetstagaren rätt att ta ut föräldraledighet
            efter barnens behov har betytt oändligt mycket framför allt för
            kvinnornas möjlighet att kombinera barn och förvärvsarbete. Det
            förslag som utskottet nu lägger fram kommer att föra jämställdheten
            flera år tillbaka.
          </note>
          <note n="c3eed37d">
            Om föräldraledighetslagen skall vara till för barnen måste det
            vara klart att arbetsgivaren inte får försvåra för föräldrarna
            att organisera ledigheten så, att det blir bra för barnet och
            så att en uppdelning av ledigheten kan göras mellan föräldrarna.
          </note>
          <note n="775f6a8d">
            Utskottet föreslår också en förändring när det gäller vad som
            skall räknas som semesterlönegrundande frånvaro. Utskottet föreslår
            att tvåårsfristen skall avbrytas först om arbetstagaren arbetat
            mer än fjorton dagar i följd. Några motiv för förslaget redovisas
            inte.
          </note>
          <note n="ae9b00ab">
            Tidigare var det i direktiven till Arbetsskadeutredningen att
            utreda detta med semesterlönegrundande frånvaro. Nu har direktiven
            ändrats. Frågan tycks inte bli föremål för någon som helst utredning
            eller remissförfarande utan skall klubbas rakt av i riksdagen.
          </note>
          <note n="5d3296f2">
            Det är ett mycket beklagligt hanteringssätt.
          </note>
          <note n="fbe2845b">
            Fru talman! Vänsterpartiet vidhåller sin uppfattning att förslaget
            om förändringarna i semesterlagen bör avslås, men av hänsyn till
            kammarens arbetsbelastning kommer jag inte att yrka bifall till
            reservationen i fråga. Naturligtvis står vi bakom samtliga reservationer
            i ärendet, men för tids vinnande nöjer jag mig med att yrka bifall
            till reservation 9.
          </note>
          <note n="ea288902">
            Anf. 228 DAN ERICSSON (kds)
          </note>
          <note n="70a7235a">
            Fru talman! Det är en litet konstig debatt. Det är en EU-motståndare
            som skall försöka se till att Sverige lever upp till EU-direktiven,
            medan utskottsmajoriteten - de flesta var för EU - inte vill att
            vi skall leva upp till EU:s direktiv i vissa avseenden.
          </note>
          <note n="05578a3b">
            Det är lätt för oss att från kds sida gå på reservationen när
            det gäller förslaget att föräldraledighetslagen skall kompletteras
            med regler om rätt till ledighet utan löneavdrag för mödravårdsundersökning.
            Ingrid
          </note>
          <note n="60a23e1f">
            Burman har motiverat varför man skall göra det, så jag skall
            inte gå in mer på det. Min fråga riktar jag närmast till Christel
            Anderberg, som i sitt anförande säger sig värna föräldrars möjligheter
            att vara tillsammans med barnen och familjen som enhet. Det handlar
            också om att värna såväl den gravida kvinnan som fostret med möjligheten
            till mödravårdsundersökning.
          </note>
          <note n="762c88d9">
            Samma sak gäller reservationen om begreppet kvinnors hälsa. Där
            säger utskottet att EU-direktivet inte innehåller någon bestämmelse
            som gör det nödvändigt med en ändring där vi tydliggör att det
            faktiskt handlar om en rättighet för såväl den gravida kvinnan
            som fostret. Det kan vara bra att slå fast att det handlar om
            dessa två skyddsvärda individer. Det är detta som reservationerna
            7 och 8 handlar om.
          </note>
          <note n="7a79b184">
            Jag skall inte förlänga debatten, men jag tänker yrka bifall
            till reservation 6, som är gemensam för kds och Vänsterpartiet,
            om rätten till ledighet för mödravårdsundersökning. I övrigt står
            jag givetvis bakom även reservation 8 men för tids vinnande avstår
            jag från att yrka bifall till den.
          </note>
          <note n="3876d404">
            Anf. 229 INGRID BURMAN (v) replik
          </note>
          <note n="4b97bf0e">
            Fru talman! Dan Ericsson finner det märkligt att
          </note>
          <note n="2cdf670c">
            Vänsterpartiet tycker att vi skall respektera EU-
          </note>
          <note n="688b470c">
            direktiv. Då vill jag bara göra klart för Dan Ericsson att Vänsterpartiet
            motarbetade att vi skulle gå in i EU
          </note>
          <note n="78ae5842">
            på grund av att vi tycker att det är en odemokratisk organisation.
            Vi har många goda anledningar till det.
          </note>
          <note n="57955ac2">
            Men vi har också klart deklarerat att vi kommer att jobba inom
            EU och ta itu med det som vi tycker är positivt. En av de mest
            positiva sakerna gäller delar av det skyddsdirektiv som EU ha
            presenterat inom det sociala området. Ett av dem gäller skyddet
            i samband med föräldraledighet. Jag vet att jag och Dan Ericsson
            har samma uppfattning i den frågan. Men jag vill inte att det
            skall råda någon oklarhet om Vänsterpartiets ställningstagande.
          </note>
          <note n="70d4873d">
            Anf. 230 DAN ERICSSON (kds) replik
          </note>
          <note n="5ed3517e">
            Fru talman! Det var inte alls någon anklagelse mot
          </note>
          <note n="880aca73">
            Ingrid Burman. Jag tycker bara att det är konstigt att just en
            EU-motståndare faktiskt vill att Sverige skall leva upp till EU-direktiven
            och införliva dem i svensk lagstiftning, medan de som har varit
            för EU motsätter sig detta införlivande. Det tycker jag är konstigt.
            Frågan hur det kommer sig är närmast riktad till utskottsmajoriteten.
          </note>
          <note n="23edbd57">
            Anf. 231 CHRISTEL ANDERBERG (m) replik
          </note>
          <note n="97aa062a">
            Fru talman! Jag kan försäkra Dan Ericsson om att både jag och
            mina partikamrater i Moderata samlingspartiet anser att fostret
            och den gravida kvinna är synnerligen skyddsvärda. Det som vi
            nu diskuterar är i princip en rent språklig och lagteknisk bearbetning
            av gällande lagstiftning.
          </note>
          <note n="5311eae3">
            Vi anser att man även bör göra en materiell översyn av föräldraledighetslagen,
            vilket också Ledighetsutredningen har förordat. I en sådan översyn
            tycker jag att man skulle kunna ta upp sådana frågor som
          </note>
          <note n="218dbf1f">
            Dan Ericsson aktualiserat. Jag är övertygad om att vi i sinom
            tid skall kunna komma överens på de punkter som han särskilt nämnde.
          </note>
          <note n="3a4fe449">
            Anf. 232 DAN ERICSSON (kds) replik
          </note>
          <note n="6be5c8c2">
            Fru talman! Det handlar inte bara om en språklig och teknisk
            bearbetning. Det handlar faktiskt litet om trovärdighet också.
            Vi kan inte bara därför att det inte passar det egna partiets
            ståndpunkt inom ett visst sakområde frångå EU-direktivet, skjuta
            det litet vid sidan av och säga att vi inte behöver ta hänsyn
            till det.
          </note>
          <note n="aec9b2e9">
            Vi måste faktiskt som politiker försöka vara konsekventa och
            leva upp till de beslut som vi fattat. Nu är vi medlemmar i EU,
            och vi får försöka leva efter och införliva direktiven i svensk
            lagstiftning.
          </note>
          <note n="6b67b795">
            Trovärdigheten minskar om man gör som utskottsmajoriteten och
            frångår det när man inte tycker att det inte är så nödvändigt
            på det här området. Det är min poäng. Vi skall försöka leva upp
            till det medlemskapet innebär.
          </note>
          <note n="ad2ef5ed">
            Anf. 233 CHRISTEL ANDERBERG (m) replik
          </note>
          <note n="c03cf530">
            Fru talman! Egentligen är det inte min sak att tala för utskottsmajoriteten.
            Men enligt min uppfattning har vi genom de regler som nu föreligger
            levt upp till
          </note>
          <note n="5abe7e56">
            EU-direktivet så mycket som kan begäras i det här skedet. Skulle
            det vid en översyn av hela lagstiftningen i sak, som vi vill ha
            till stånd, visa sig att det brister i något avseende skall den
            bristen naturligtvis rättas till.
          </note>
          <note n="fc01d8f9">
            Anf. 234 LAILA BJURLING (s)
          </note>
          <note n="62d247ce">
            Fru talman! Det känns onekligen som en kamp med tiden att hålla
            ett anförande och eventuellt bemöta repliker för att få slutföra
            det här ärendet i dag.
          </note>
          <note n="23f9eb40">
            Men vi gör väl ett försök att titta på det här betänkandet också.
          </note>
          <note n="768a7e37">
            Det handlar om lagstiftning om föräldraledighet.
          </note>
          <note n="2850c190">
            Den lagstiftning vi har i Sverige är unik här i världen.
          </note>
          <note n="78318721">
            Det finns inget land som kan mäta sig med oss i det avseendet.
            Under en mängd av år har vi i Sverige strävat efter jämställdhet
            för föräldrar. Vi har strävat efter att både kvinnor och män skall
            kunna förena förvärvsarbete med föräldraskap. I många länder tvingas
            tyvärr kvinnor fortfarande att välja, antingen skall man arbeta
            och försörja sig själv eller också får man bli beroende av mannens
            försörjning om man vill bli mamma.
          </note>
          <note n="c23ebf59">
            I Sverige har vi lagstiftat om rätt till ledighet för föräldrar,
            vi har lagstiftat om rätt till ersättning för förlorad arbetsinkomst
            och vi har lagstiftat om rätt till barnomsorg efter ledighetens
            slut. Vi har också lagstiftat om rätt till förkortning av den
            dagliga arbetstiden för småbarnsföräldrarna.
          </note>
          <note n="c9f5f38c">
            Vi kan se på resultatet att vi har lyckats bra i vår strävan
            mot jämställda föräldrar. Kvinnor i Sverige förvärvsarbetar i
            nästan lika stor utsträckning som männen. Trots det föder den
            svenska kvinnan flest barn i Europa. Jag tror att det bara är
            i Irland som kvinnorna föder fler barn, men där har de en mycket
            låg förvärvsfrekvens.
          </note>
          <note n="44608f49">
            Trots vår omfattande och i mitt tycke mycket bra föräldralagstiftning
            måste vi korrigera den utifrån ett
          </note>
          <note n="bcdcb60e">
            EU-direktiv. Det är det som dagens betänkande, eller nattens
            kanske vi får säga så här dags, AU16, främst handlar om. Eftersom
            lagen berör så många människor måste den också vara lätt att förstå.
            Därför har den setts över utifrån lagtekniska och språkliga aspekter.
          </note>
          <note n="a235a899">
            De sakliga ändringarna i lagen innebär framför allt en anpassning
            till direktivet. Vi har redan i dag en skyddslagstiftning för
            gravida kvinnor i arbetslivet.
          </note>
          <note n="3c3331f3">
            EU-direktivet handlar om att förbättra säkerhet och hälsa på
            arbetsplatsen för kvinnor som är gravida, men också för kvinnor
            som nyligen fött barn eller ammar. Förslaget innebär att vi införlivar
            den utvidgningen i vår lagstiftning.
          </note>
          <note n="1e42ffdf">
            I betänkandet behandlas rätten till ledighet före och efter förlossning.
            Vår nuvarande lagstiftning ger kvinnan en minimirätt till sex
            veckors ledighet före och efter förlossningen. Den tiden föreslås
            utökas till sju veckor före resp. efter barnets födelse, alltså
            sammanlagt 14 veckor, helt i enlighet med direktivet.
          </note>
          <note n="1ec6e103">
            I betänkandet behandlas också frågan om rätt till omplacering
            eller ledighet vid riskfyllda arbeten och där behandlas frågor
            om ledighetens förläggning och vissa delar av reglerna för semesterlönegrundande
            frånvaro.
          </note>
          <note n="848d08ab">
            Utskottet delar regeringens uppfattning om de förändringar som
            bör göras i föräldraledighetslagen. Men utskottet vill också göra
            ytterligare en förändring.
          </note>
          <note n="7b24eeaf">
            Det gäller vem som skall bestämma föräldraledighetens förläggning
            vid en daglig arbetstidsförkortning.
          </note>
          <note n="7b750e06">
            Givetvis skall arbetstagaren och arbetsgivaren diskutera detta,
            så att det blir till bådas belåtenhet. Så torde också ske i de
            allra flesta fall utan några som helst problem, men det kan förekomma
            enskilda fall där man inte kommer överens.
          </note>
          <note n="f880d8bc">
            Eftersom hela lagstiftningen är en skyddslagstiftning och en
            rättighetslagstiftning till förmån för en svagare part, borde
            det också vara den svagare partens, dvs. arbetstagarens, ord som
            väger tyngst vid oenighet. Utskottet anser att regeringen bör
            överväga en sådan ordning och vid lämpligt tillfälle återkomma
            till riksdagen med förslag till en sådan lagändring.
          </note>
          <note n="faf4a9da">
            Moderaterna har i sin motion yrkat på att Arbetstidskommittén
            skall få i uppdrag att se över hela föräldraledighetslagen. Som
            ledamot i den kommittén och med kunskap om hur pressat vårt tidsschema
            är, så är jag tacksam för utskottets uppfattning att den översyn
            som nu gjorts är tillräcklig.
          </note>
          <note n="f1d4e419">
            Jag sade tidigare i mitt anförande att lagen är en skydds- och
            rättighetslagstiftning för en svagare part.
          </note>
          <note n="c61cc4ab">
            De förändringar moderaterna föreslår beträffande individuella
            avtal i stället för kollektivavtal, längre kvalifikationstid,
            ledighetens förläggning och varseltiden för återgång i arbete
            efter ledigheten syftar alla till att försämra skyddet för den
            anställde, vilket också
          </note>
          <note n="54ec72a3">
            Christel Anderberg tydligt visar i sitt anförande. Jag tror att
            hon till och med sade att föräldraledigheten hotar hela Sveriges
            ekonomi.
          </note>
          <note n="5341624e">
            Utskottet yrkar avslag på de förslagen.
          </note>
          <note n="e87386a3">
            Jag skall bara hastigt beröra Vänsterpartiets och kds motioner.
            De föreslår bl.a. att det skall skrivas in i lagen att begreppet
            kvinnors hälsa även omfattar fostrets hälsa.
          </note>
          <note n="0da2408d">
            För oss socialdemokrater är det självklart att en gravid kvinna
            också har ett foster. Det framgår också klart i förarbetena till
            lagen att den gravida kvinnan och fostret skall ses som en enhet
            ur risksynpunkt.
          </note>
          <note n="3be36bac">
            Arbetsmiljölagen ger också stora möjligheter att meddela föreskrifter
            som tar hänsyn även till riskerna enbart för fostret. Utskottet
            har därför inte ansett det nödvändigt att ändra lagen i den här
            frågan.
          </note>
          <note n="527bd256">
            Slutligen vill jag beröra frågan om mödravården som var på tapeten
            i diskussionen. Vi socialdemokrater har inte ansett att det finns
            några större problem av det slaget att kvinnor i Sverige inte
            skulle få tillgång till den mödravård som de kan behöva. Skulle
            det uppstå ett sådant problem på något enstaka ställe kan det
            säkert lösas mellan parterna.
          </note>
          <note n="443ef764">
            Däremot kan det uppstå problem med ersättningen. I Sverige har
            vi valt att inom föräldraledighetslagens ram ersätta människors
            ledighet med försäkringen i stället för att bibehålla lönen. Det
            här ser man nu över. Inom Socialdepartementet håller man på med
            en översyn av havandeskapsledighet och ersättning för mödravårdsundersökningar
            som måste ske under arbetstid. Vi kan avvakta med den frågan tills
            man på
          </note>
          <note n="623c1fa7">
            Socialdepartementet är färdig med sin beredning.
          </note>
          <note n="09ed4e36">
            Fru talman! Med dessa ord yrkar jag bifall till utskottets förslag.
          </note>
          <note n="762682dc">
            Anf. 235 CHRISTEL ANDERBERG (m) replik
          </note>
          <note n="37f5c8e5">
            Fru talman! Jag sade inte att föräldraledighetslagstiftningen
            har blivit ett hot mot Sveriges ekonomi.
          </note>
          <note n="8ba5bf11">
            Jag sade att alla samlade ledighetsförmåner tillsammans har blivit
            det och att vi nu har hamnat i ett läge där vi är tvungna att
            börja prioritera. Jag underströk också att jag därvidlag är helt
            inställd på att ge just den här typen av ledighet hög prioritet.
          </note>
          <note n="cd641795">
            Vi har lyckats bra i Sverige, sade Laila Bjurling, med en trygghetslagstiftning
            som främjar barnens och föräldrarnas rätt. Ja, det kanske vi har.
            Men vi har misslyckats kapitalt med att ge de samlade ledighetsförmånerna
            en sådan utformning, en sådan omfattning att det har blivit förenligt
            med en sund utveckling av svensk ekonomi. Det är till syvende
            och sist på det sättet att välfärd kräver välstånd.
          </note>
          <note n="858f7f57">
            Anf. 236 LAILA BJURLING (s) replik
          </note>
          <note n="3971da3d">
            Fru talman! Christel Anderbergs inlägg visar återigen att moderaterna
            väljer att ställa sig på den starkare partens sida i fråga om
            ledigheterna. I sin motion skriver moderaterna: Sverige har en
            extremt rigid och sönderreglerad arbetsmarknad. Botemedlet är
            enligt samma motion: att avreglera denna sektor så att den blir
            vad namnet anger, en marknad.
          </note>
          <note n="0784716a">
            Skall föräldrarnas möjligheter att vara lediga i samband med
            barnens födelse och när barnen är små regleras på någon form av
            öppen penningmarknad är jag övertygad om att det inte längre är
            barnets och föräldrarnas väl och ve det handlar om. Det är återigen
            arbetsgivarens väl och ve som moderaterna företräder.
          </note>
          <note n="be258bdd">
            Är det så, Christel Anderberg, att ni vill ha tillbaka den gamla
            §32, där arbetsgivaren ensam bestämmer om allting på arbetsmarknaden?
          </note>
          <note n="2b620360">
            Anf. 237 CHRISTEL ANDERBERG (m) replik
          </note>
          <note n="1a332a32">
            Fru talman! Vi moderater har aldrig hävdat att dessa frågor skall
            lösas på en fri penningmarknad.
          </note>
          <note n="f289acc3">
            Däremot är det vår bestämda uppfattning att vi går mot en utveckling
            där de måste lösas på en fri arbetsmarknad.
          </note>
          <note n="1b159dc9">
            32 § vet jag inte om det finns skäl att ta upp i denna diskussion
            i denna sena timme. Vi har faktiskt inte gjort några invändningar
            mot flertalet av de bestämmelser som regeringen nu har föreslagit.
            Vi har godtagit att det i stor utsträckning skall vara arbetstagaren
            som får styra hur ledigheten förläggs i tiden med hänsyn t.ex.
            till tillgång på barntillsyn.
          </note>
          <note n="e5e219fc">
            Anf. 238 LAILA BJURLING (s) replik
          </note>
          <note n="d6b01988">
            Fru talman! Jag vill fästa kammarens uppmärksamhet på att Moderaterna
            återigen har tagit ställning för den starkare parten. Det är därför
            jag drar in 32 § i detta. Arbetsgivaren skall kunna förmå arbetstagaren
            att avstå från sina rättigheter genom att sluta individuella avtal.
            Arbetstagaren skall inte ha rätt till ledighet enligt föräldraledighetslagen
            förrän efter ett års anställning. Arbetstagaren skall inte få
            dela upp sin ledighet utifrån sina behov, utan det skall arbetsgivaren
            bestämma. Arbetstagaren skall inte ens få bestämma till vilken
            del av dagen han eller hon skall förlägga sin förkortade arbetstid.
            Listan kan göras ännu längre.
          </note>
          <note n="02b941f2">
            Fru talman! Jag vill framhålla att vi socialdemokrater förstår
            att den svagare parten på arbetsmarknaden behöver stöd - en skyddslagstiftning
            för förhandlingarna på arbetsmarknaden. Det kommer vi att vidhålla.
          </note>
          <note n="64632a8c">
            Anf. 239 BERTIL BORGLUND (mp)
          </note>
          <note n="94e046f3">
            Fru talman! Jag skall göra vad jag kan för att kammaren skall
            vinna kampen mot klockan i kväll.
          </note>
          <note n="321f9ca2">
            Därför nöjer jag mig med att göra ett yrkande.
          </note>
          <note n="6ad08053">
            Det gäller reservation nr 6 angående rätten till ledighet utan
            löneavdrag vid mödravårdsundersökning.
          </note>
          <note n="c62a702b">
            Jag yrkar bifall till denna reservation.
          </note>
          <note n="7a8793cb">
            Överläggningen var härmed avslutad.
          </note>
          <note n="4db04b55">
            (Beslut skulle fattas den 19 maj.)
          </note>
          <note n="53186169">
            Beslut om fortsatt ärendebehandling
          </note>
          <note n="bb149c8b">
            Kammaren beslöt att ärendebehandlingen skulle fortsättas vid
            morgondagens sammanträde.
          </note>
          <note n="c9ecec6f">
            13 § Bordläggning
          </note>
          <note n="3ff6d400">
            Anmäldes och bordlades
          </note>
          <note n="3ff6d400">
            Anmäldes och bordlades
          </note>
          <note n="535552b7">
            Skatteutskottets betänkande
          </note>
          <note n="85efe033">
            1994/95:SkU42 Vissa lagförslag i anslutning till kontrolluppgiftsskyldighet
            m.m.
          </note>
          <note n="f18ebd2e">
            Kulturutskottets betänkande
          </note>
          <note n="18f31be8">
            1994/95:KrU26 Den avgiftsfinansierade radio- och
          </note>
          <note n="98c85e4c">
            TV-verksamheten
          </note>
          <note n="e25d1500">
            14 § Anmälan om frågor
          </note>
          <note n="f2e5586b">
            Anmäldes att följande frågor framställts
          </note>
          <note n="86093284">
            den 17 maj
          </note>
          <note n="18643abe">
            1994/95:506 av Karin Ohlsson (s) till miljöministern om bristen
            på returpapper
          </note>
          <note n="8727ce79">
            1994/95:507 av Margitta Edgren (fp) till statsrådet
          </note>
          <note n="7fa3ab73">
            Jan Nygren om offentlighet via dataterminaler
          </note>
          <note n="7a895594">
            1994/95:508 av Margitta Edgren (fp) till socialministern om föräldraledighet
          </note>
          <note n="62db1e0f">
            Frågorna redovisas i bilaga som fogas till riksdagens snabbprotokoll
            tisdagen den 23 maj.
          </note>
          <note n="655c2c3b">
            15 § Kammaren åtskildes kl. 22.58.
          </note>
          <note n="099f0c02"/>
          <note n="98b2c202">
            Förhandlingarna leddes av andre vice talmannen från sammanträdets
            början t.o.m. 3 § anf. 28 (delvis), av förste vice talmannen därefter
            t.o.m. 5 § anf. 119
          </note>
          <note n="52415ad7">
            (delvis), av tredje vice talmannen därefter t.o.m. ajourneringen
            kl. 17.55, av talmannen därefter t.o.m. 8 § anf. 195 delvis och
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
